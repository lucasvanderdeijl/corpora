De zaken zijn niet om de woorden; maar de woorden om de zaken. Zo dan de zaken wel en behoorlijk door de woorden zouden verstaan werden dat moest geschieden door zodanige die bequaam waren de zaken zelden den genen die ze voorquamen in te drukken, en dan waar het genoech om onze gedachten zoo wy die begrepen aan andere bekent te maken maar zulke woorden te gebruiken. 
Doch dewijle wy ondervinden; dat het hier mede heel anders gelegen zy: en dat twee menschen de zelve woorden en redenen sprekende of schrivende nochtans verscheiden ja ook wel tegen een schrivende gedachten konnen hebben, zoo wort daar uyt klaarlijk de onvermogentheit om door woorden en redenen dit bequamelijk te konnen doen afgenomen. Men heeft zich ook hier over geenzins te verwonderen: dewijl men weet in wat voo een veranderinge de talen geduiriglijk zijn: ook zodanich, dat de woorden van hun vorige beteikenisse gehelijk wel verwisselen en konnen. En de onvolmaaktheit der zelver is zoo groot, dat indien iemandt die zodanigh als die nu in ’t gebruik zijn gemaakt hadd men zoud’ moeten geloven dat hy of zeer weinich of geen kennisse van de zaken die daar door beteikent willen worden gehadt hadde. Zoo dat dan indien men door woorden en redenen iemandt de zaken zelven beter zouden willen indrucken men van noden hadden niewe woorden en by gevolgh een heele nieuwe taal te vinden. Doch dat zou ’t werk dat zou den arbeidt zijn.
Ondertussen zietmen wat een zee van verwerring hier uyt over ’t gehele menschelijk geslacht bloeit: want al schooon er geen ontbraken door welke de woorden nu door onverstand dan door loosheit of boosheit gebogen en verdraeit wierden tegen de meinig van den spreker of schrijver op zulk een wijze als zy die dit doen hun beoginge alderhest meinen te bereiken waar nyt dan by gevolg al dat bedriegen eerrooven twisten en wat des meer is voortkomt: zoo is ’t evenwel noch zodanich dat hoe oprecht en voorzichtich ook iemant in deze wil gaan hy evenwel nochtans dikmaal ondervindt te misleiden en misleit te komen werden.
Maar niet tegenstaande het zodanich met de woorden en redenen tegenwoordich gebruikelijk gelegen is: zoo zijn zy evenwel niet te min het gereetste en zoo veel my tot noch toe bekent is het bequaamste middel om alle onze gedachten aan andere te konnen bekent maken. En hierom dan / al schoon zoo veel verwerring en bedroch haar uit komt te rijzen / dat niemant die maar eenige erbarrentheit heeft / hier onbewust kan zijn, zoo heeft het wel voornamelijk plaats in ’t gene dat nine gewoon is voor Godsdienst te houden. Maar ontrent de meeste menichte zodanich gestelt is datze naulijk gehoor veel min enige overweging zouden toedoen tot het gene hen van iemant die zy oordelen niet te zijn van hun gezintheit wort voor gedragen om zoo men meent daar voor niet verleit te worden. 
Doch indien zy zich zodanig droegen ook ontrent den hare men mocht denken dat het uit voorzichticheit voortquam en zy uit hun eigen ogen wilden zien: maar geenzins dien last is te zwaar. Alles wordt wat van die kant komt door zulk een vooroordeel voor waar en goede munte aangenomen als of er geen gebaar van te dolen kon zijn daar het nochtans even zoo by de eene gezintheit als by de andere gestelt is. Alles steunt het maar op een waarschijnlijkheit van de waarheit het naaste te zijn; en hierom isser zoo veel moeite an vast daar door yder de zijn wel moet bewaren en voorstaan tegen andere zoo veel schoolgeleertheit studerens en disputerens dat men veel eer geloven zoud dat er geen ware Godsdienst was als dat ze deze zoud moeten zijn. Dewijle het dan hedensdaags zoo hier mede gelegen is kan men het gemeen zoo groot ongelijk geven dat zy van deze kraam wel te konnen optopen wanhopen en maar blijd zijn dat er gebonden worden die ook zeer wel daar mee voorzien zijn aan welke zij dien gehele last opdragen? Gewisselijk neen: want die maar een weinich kan zien ziet wel dat er altijt een twisten ten achteren is en dan eerst een einde als men het moede is dat de overwinninge altijt blijft aan die niet juist die de waarheit heeft maar die ’t beste met de tong en woorden weet te schermen. Ellendich dan indien ’t zoo moest gezocht en gevonden worden. Maar ’t is met de ware Godsdienst zoo niet gelegen. 
Wel aan dan gy wie gy ook zoudt mogen zijn, wij en willen u niet aftrekken van den eenen hoop menschen en u wederom tot een ander overvoeren, het is tot wat anders waarto wij u willen nodigen; geeft maar een weinich gehoor. Dit weet gy immers dat gelijk het een uiteinde is alles wat ons voorkomt / zonder onderscheit aan te nemen / het niet minder is alles zonder onderscheit te verwerpen. Wy nodigen u tot iets ’t welk een middel kan zijn om tot u zelfs heil en welstant te geraken: zijt zoo wantrouwich of liever voorzichtich als gy wilt gy en kont ons met reden u oor in dezen niet weigeren: al de schade die gy zoudt konnen ontfangen uit het doen waar toe wy u aanmanen is maar alleen dat gy een weinig vergeefs werk zoud doen by aldien ’t gene daar door belooft werde niet en volgde. Daar gy in tegendeel zoo ’t al volgde zoudt konnen komen te genieten een zake zoo groot in waardy datze om al ’t gene groot op aarden geacht wort niet zoud mogen verwisselt werden. Dat meer is ver en is ’t niet te zoeken, maar gereet en na by u ja in u zelve. En daar zoud gy de proeve / van ’t gene wy zeggen konnen ondervinden die doch de alderzekerste en gewiste is die men kan begeren. 
Wy wijzen u dan tot u zelven dat is dat gey moet inkeren acht geven ende opmerken op ‘tgene dat in u is: namelijk op het licht der waarheit, het waarachtige Licht, ’t welk verlicht een yder mensche komende in de werelt. Hier moet gy zijn niet buiten u. Hier zult gy vinden een beginzel dat zeker is en onfeilbaar en waar door gy toenemende en voortgaande eindelijk tot een  gelukzaligen strandt zult konnen geraken. Hier een proef af te nemen hebt gy lichtelijk te wagen. Derft gy zoo veel niet doen bezwaarlijk zijt gy te helpen. En zoo gy van die een mocht zijn die eer gy wilt aanvangen alles wilt weten ook die dingen die ondervonden worden in een strandt waar van gy zo geheel vremt zijt dat er niets in u is dat zoo veel overeenkomingen daar mede heeft om het na waarheit te konnen bevatten: weet dit gy doet even als die die zonder letteren te willen leren willen leren lezen. Te willen weten alles waar toe men bequaam is is wel een prijzelijk maar verder te willen is dwaasheit: altijt zal er een dragen over altijt een weten te kort zijn. Die ’t niet eer zal wagen eer hy hier in ten bollen vernoegt is noit zal hy anvangen veel min tot zijn heil voleinden. Doch om zoo veel in ons is opening te doen van ’t gene waar toe wy u aanmanen achten wy nodich op dat men moge verstaan wat het eigentlijk is.
Wy zeggen dan dat wy een ygelijk mensche aanmanen in te keren tot het licht dat in hem is  (wy noemen het liever met de benaming van Licht, als met enige andere anders is ’t ons om t ‘even of men het noeme Christus, den Geest, het Woort enz. dewijle alle deze op een en zelve zaken uitlopen) maar dewijl het woort Licht, in zijn eigentlijke beteikenisse wat anders is als ’t gene wij daar onder verstaan, zo zullen wy met korte woorden klaarlijk trachten uit te drukken  wat onder deze benaminge by ons wort beteikent.
Het Licht (dan zeggen wij) is een klare en onderscheidene kennisse van waarheit, in het verstand van een ygelijck mensch, door welk hy zodanich overtuigt is, van het zijn, en hoedanich zijn derzaken, dat het voor hem onmogelijk is, daar aan te konnen twijffelen.
Mit deze beschrijvinge die wy nu van het Licht geven ziet men klaarlijk dat het zelve als een voorname uitwerking in zich moet bevatten van ons te kennen te geven en aan te wijzen wat waarheit en valscheit, wat goed en quaat is ’t welk zekerlijk een zake van zoo groot een aangelegentheit is dat men zonder ’t zelve nootzakelijk in een gedurige duisternis waan en zonde omzwerft geen waarheit kent geen ghoedt en doet als by de tast en ’t geluk zonder enige gewisheit. 
Dit Licht dan Christus de Waarheit enz. is dat gene dat de werken der duisternisse de zonden openbaar maakt, en bestraft in den mensche hem aanwijst hoe hy van God afdwaalt. Hem beschuldicht van het quade dat hy bedrijft, en bedreven heeft: ja dit is ’t gene dat hem oordeelt en verdoemt. Wedereom: dit is de predikinge aan alle Schepzel onder den Hemel, schoon zy noit van de Schriftuur gehoort, of die gelezne hebben. Dit is ’t gene, dat den mensche in waarheit leit op den weght tot God. Dat hem ontschuldight in ’t goedt doen, en vrede geeft in zijn geweten: ja hem aan leidt, tot een vereniginge met God; waar in alle heil, en gelukzalicheit gelegen is.
Verder. Dewijle de natuur van dit Licht eigentlijk is het quaat en de zonden onfeilbaar aan te wijzen te bestraffen en daar af te overtuigen, zoo en kan het onmoelijk noit daar in toestemmen. En of schoon wel waar is dat de werkingen van dit Licht in alle menschen in welke het nochtans is niet even krachtich ja in sommige geheel niet schijnt te werken, zoo is dit alleen maar door de tegenhoudende beletzelen: want gelijk het eigentlijk Licht door tussenkominge van andere lichamen of bedekkingen belet kan worden zijn werkinge te hebben daar alwaar het die nochtans zoude hebben zoo deze verhinderingen wegh waren blijvende het Licht in zich onverandert: alzoo ook is ’t gelegen met dit Licht waar af wy spreken. De verhinderingen in deze zijn veelvuldich. Al wat in de werelt is en ons voorkomt schijnt in dezen den oorloch te willen aanseggen. Wat isser dat niet op d’een of d’ander van de zinnen des menschen een krachtige werkinge heeft, door de welke het overgaende tot de ziele de geheugenisse zoo vervult dat er niet meer in mach. De ogen en de oren staan voor alles gedurich open, zoo dat noit voorval ontbreekt om de ervaring van ’t gene aan ’t lichaam zoo wel dee in gedachten te brengen. En dit maakt de begeert driftich om het te genieten doch alles is zonder vernoeginge: de voorwerpen zijn veelvuldigh ’t genot is maar enkel voorby gaande, en de oorzaken onophoudelijk. Daar dit alles nu in manieren en gewoonten die na waan en niet na ’t ware Licht geregelt zijn door opvoeding en voorbeelden in ons zodanich werkt, dat men geheelijk daar in leeft wel is ’t wonder dat hier geen of zoo weinig werking van ’t Licht is? Geenzins. In de begeerlijkheit tot al wat hoog in de werelt is is men zoo ingewikkelt, in de wellusten zoo ingedompelt, dat byna onmogelijk het Licht eene begeerte tot het ghoede kan doen opwellen. Daar dan deze zoo strijdige werkingen zijn tegen het Licht, daar zal het noyt konnen doorbreken. Na de aart en natuur van yder zaak is ook zijn werking daar ze tegenstrijdich zijn moet het eene voor ’t ander wijken en de overhandt hebben ’t gene ’t machtighste is waar van dan de uitwerkinge ook meest gezien werden. 
Het Licht niet te min blijft altijt het gene ’t is en daarom schoon den mensch door de zonde door del iefde en vereniginge met de vergankelijke dingen verloren ga verdoemt werde en de weige gelukzalicheit derbe: het licht nochtans ’t welk in een ygelijk mensche is komende in de werelt blijft in ewicheit onveranderlijk
Dit Licht is ook het eerste beginzel van den Godsdienst: want dewijle geen ware Godsdienst kan zijn zonder een kennisse Gods, en geen kennisse Gods zonder dit Licht, zoo moet nootzakelijk den Godsdienst zijn aanvank nemen door dit Licht. God dan gekent zijnde door dit Licht, na de mate van kennisse die het eindigeen bepaalde kan hebben van het oneindige en onbepaalde: zoo heeft de mensche bekomen een gront en vasticheit, op welke hy alles dat verstandich en vast is kan bouwen, een beginzel waar van hy kan afleiden zonder oit de doolen het gehele bestuur zijns levens; hoe hy zich heeft te dragen ontrent God zich zelf en zijn evennaaste en voort alles waar door hy gelukkelijk tot zijn opperste heil bestaande alleen in vereeniginge met God, kan geraken. En zoo is dit Licht waarlijk het eerste beginzel van den Godsdienst.
Zonder dit Licht is in den mensche geen macht, of vermogen altoos om yet dat ghoedt is te konnen doen. Dit moet hem aldereerst opwekken en levendich maken uit den door der zonden. De duisternisse wort niet verdreven als door llicht, het onverstand niet als door kennisse. ’t Is dwaasheit iets te willen daar niet is zonder oorzaak is geen werkinge daar moet van iet zijn dat den mensche veroorzaakt te doen, zoo hy iets zal doen. En deze oorzaak moet in zich hebben alles wat zodanigen uitwerkinge alzer gewrocht wort in zich heeft: zoo er uitwerkingen van ’t Licht veroorzaakt werden; het Licht moet het doen en niet anders. En hierom dan is het niet zeer slecht dat men doorgaans wil en noch meint reden te hebben tot zulk doen dat de menschen dit of dat ghoedt moeten doen of quaat moeten laten om dat men het hen zoo anzeit zonder iets meer al ten hoogsten de gewoonlijke beweegreden waarom even of dit genoech waar? Wie kan doch zulke uitwerkingen zien als hier begeert worden in deze oorzaak? Voor my ik altijt niet. De ervarentheit leert het ook: want waarom zoud dit alles anders zoo in een fleur en gewoonte konnen verdwijnen zonder enige vrucht? Dit en zijn dan de rechte middelen niet. Zulk moet men hen trachten te verschaffen daar vermogen uit bloeien om te konnen doen ’t geene waar toe men hen poogt aan te manen. De natuur van een ygelijk mensch is zodanich dat hy gedwongen wordt dat ’t welke hy het beste oordeel voor het slechte te verkiezen en gaarne altijt daar voor wil verwisselen. Gebeurt het gelijk het meest doet dat hy het slechter voor ’t geen beter is kiest, het hapert hem aan kennisse ’t is geen zijn eigen oogmerk en zoo doolt hy niet geleyt zijnde door ’t ware Licht. Hier dan moet de zaak angevangen worden daar de mensch van hem zelf heen wil daar kan men hem gemakkelijk leiden. Zoo maer die gene, die hun werk maken van anderen te leren zelfs geleidt wierden door het ware Licht, kennisse van zaken hadden die in hun natuur beter waren als die zijn waar aan de menichte door hun liefde zoo verknocht is, deze zouden zy weten klaarlijck andere voor te stellen en daar gestadich hun werk van makende zoo zou het onmogelijk zijn dat den arbeyt vruchteloos bleve beter kennende daar zoud beter betracht worden. Wie en gedenkt niet aan het kinderspel onzes jeughts met wat een liefde wy daer van waren ingenomen? En wat zijnse doch nu by ons belachgelijk als wy’er aan gedenken. Waarom doch? Om dat way nu ’t gene wy beter oordeelen kennen. Hier door niet met gewelt maar gemakkelijk en van ’t zelf zijn zy ons van tijt tot tijt zoo afgezoet en verdwenen dat geen lust noch treck meer over is. Wat dan iemant dat gebeuren zoud zoo de Gheest eenmaal te recht die dingen quam te bevatten die in waarde alle lichamelijke dingen oneindich overtreffen? Die bestandich en onvergankelijk zijn? Zoo veel heerlijker als deze boven alle lichamelijke dingen zouden worden erkendt zoo veel krachtiger zoud ook zijn de vernietiginge van alle lust en trek tot dat poppegoedt dat kinderwerk daar yder een tot den ouderdom ja tot de doot toe zulk behagen in schept. En zoo mocht men hopen dat die dingen die alleen waerdigh zijn gekent te worden ingank mochten krijgen en uyt het Licht voorgebracht zijn de ook van een ygelijk mensch aangenomen worden na de mate in welke hy zoud staan in het zelve Licht. Hier van daan is de verbetering en omkering van ’t inwendich te verwachten. Dan binnen moet het aanvang nemen zal ’t grondt hebben, dat van buyten is schickt zich dan van ’t zelf. ’t Minste moet voor ’t meeste wijken. Aan de kennisse van wat beter hangt het alles om een ware en bestandige veranderingh te maken. Dit dan de menschen klaar en geduerich voor te houden is het beste dat men hen kan geven. 
Dit Licht is het innerlijcke oor, door ’t welcke alleen, en door geen ander de steme Gods, dat is de waerheit, gehoort kan worden. Door dit alleen moet de zin en meninge des genes die door woorden of enich uyterlijk teiken iets wil te kennen geven bevat en verstaan worden. Zoo dat indien de waarheit Gods den mensche voorkomt en hy niet en sta in het Licht der waerheyt, ’t is onmogelijk hy het zal konnen verstaan; al schoon hy het ook hoore en de woorden op zyne wijze begrijp, van den rechten zin en meyninge blijft hy nochtans versteken. En daarom onder alle hoorders zijn ‘er zoo weinich die ooren hebben om te konnen hooren. Die de waarheit dan wel hooren dat is wel verstaan zal die moet niet buiten maar in de waerheyt zelve staan: zoo eni is ’t dan oock geen wonder Dat niet alle verstaan en bevatten die dingen die uyt het Licht voortgebracht werden. Zulke die in het zelve staan zijn daar toe alleen bequaam en geen andere. Dit zoo zijnde zietmen van wat aangelegentheit het is de menschen geduurich te vermanen en aan te porren in te keren tot het Licht dat in hun is, op dat ze mochten voort geraaken tot een zodanigen standt en mate in het zelve om bequaam te zijn het woort dta is de waarheyt Gods behoorlijk te verstaan, dewijl buiten dit uyt de woorden en schriften van het licht voortkomende niet als een loutere waan en gebolglijk doolingen verstaan en besloten worden. 
Dat dit licht, Christus enz. de waarheit en het woort Gods is is nu al gezecht en blijkt allenthalven uyt het gene wy tot nu toe verhandelt hebben: want dit is een woort dat levendich is, en den mensche uyt de doot tot het leven overvoert, dat krachtig is en den mensche bekrachtigt om getuigenisse van het zelve alomme te dragen. 
Dit is ook het ware richtsnoer , na ’t welke al ons doen en laten gericht moet worden. Dit staat voor voor alle schrift lere of iets dat ons van buiten voorkomt. In de werelt worden wy geboren en oopgevoet zodanich en als een iegelijk bekent is. Van ons begin af hooren wy geschillen ider geeft voor dat hy ’t weet en de waarheit heeft. Den enen hout ons dit den anderen dat voor, zal nu het Licht, ’t welk in ieder mensch is komende in de werelt geen richter zijn, waar zullen wy belanden? Alles aan te nemen is onmogelijk alles te verwerpen is niet min onmogelijk. Wie zal hier den richter zijn? Wie kan het anders zijn als het Licht in ons? Want alles dat van buiten aankomt is ’t gene waar af geoordeelt moet worden. Wie doch beter? Dewijl het onfeylbaar is. Noch meer: is dit licht niet dat gene door ’t welke men God moet kennen en ook kent en by gevolg na ’t welke men alles wat Goddelijk is en zoud zijn / moet afmeten? Immers ja. Zoo volgt dan ook dat men van geen lere, van geen boek dat het Goddelijk zy en kan oordelen als door dit Licht. En het daer door Goddelijk oordelende zal het niet anders als waarlijk zodanich konnen zijn. Gelijk by voorbeelt, als men onderbint dat het boek gemeinlijk den Bibel genaamt ten aanzien van de Goddelijkheit der iere in het zelbe begrepen een zodanigen overeenkominge heeft met dat gene in het welke men God kent dat hy nootzaakelijk de oorzaak daar af moet zijn zoo en kan ‘r geen krachtiger bewijs met reden geeift werden. By die gene die het zodanich heeft kan de Schriftuur levendich zijn en krachtig, geen dode letter, gelijk het by de meeste menichte der menschen die hier af geen gevoel hebben zekerlijk moet zijn. En zoo is dan hier uyt klaer: aangezien dit licht, waarlijk voor alles wat ons van buyten aankomt of kan komen moet voorstaan. Dat dan hier toe den mensch aller eerst gewezen moet werden. Want zonder dit ick bid u wat nutticheit isser ergens uyt enig diuk te halen? Daar en kan geen nut door enich uiterlijk teken den mensch toekomen als hier door. Legt by iemand het Boek der Schriftuuren voor ogen laat hem ook al de bequaamheit hebben om het in de eigen talen waar in het eerst geschreven mocht zijn te konnen in zien waar toe nochtans de meeste geen bequaamheit hebben wat zal ’t zijn zonder ’t Licht? Niet. De letteren, de woorden, deze en zijn niet de Schriftuur maar alleen den zin is de Schriftuur. En deze zin kan noit wel en behoorlijk getroffen worden als alleen door die die in het zelve Licht waar uyt de Schriftuur gebloeit is staan. Deze dan zijn het den welke de Schriftuur een medegetuige en als een verzegelinge is van hun kindschap Gods dewijl zy door ondervindinge een ingelijk na zijn maate hun bevinden in den zelven stant, waar in wel eer die Heilige stonden die alle deze dingen in het Boek der Schriftuure bevat gesproken en geschreven hebben By deze dan is het rechte verstand, en den zin der Schriftuuren, niet by die die na waan en giffingen door duizent verbeeldingen zonder de minste verzekertheit van niet te missen zich zelfs een zin voorschilderen: die daar daar na dan de rechte stroffe van allerley kibbeling en twist is.
Eindelijk en ten laatsten Dit Licht in een ygelijk mensch is het middel om te komen tot de kennisse Gods. En zonder dit gelijk nu te vooren ook al aangewezen is en kan geen kennisse Gods zijn: en de wijl alle uyterlijk teken deze kennisse nootwendich moet voor onderstellen, zoo moet ze onmiddellijk zonder enich uiterlijk teken wezen. Dat de tekenen een zodanigen kennisse moeten voor onderstellen is onwedersprekelijk want deze tekenen zouden of woorden of uit werkingen moeten zijn. Zoo het woorden zouden zijn, men ziet voor eerste een onmogelijkheit in de zaak zelve: want woorden zijn geschapen en bepaalt God die zich hier door te kennen zoud geven is ongeschapen, en onbepaalt: en derhalven is hier een oneindich verschil, alzoo dat ‘r geheel geen overeenkominge noch iets is in de woorden maar waar door ze daar toe bequaam zouden konnen zijn. Doch ten anderen indien men het op den zin der zelver wil nemen als of die daar toe dienstich mocht zijn, dan zal eerst recht blijken ’t gene wy zeggen: want stel by voorbeelt dat God zich aan den mensch voor woorden willende bekent maken zeydt Ik ben God, en dat dit het teken zoud zijn waar door hy zich wou te kennen geven: men ziet klaarlijk dat het den mensch onmogelijk zoud zijn hier door God eerstmaal te konnen kennen: want zo hy van de zin der woorden iets zoud begrijpen hy moet nootzakelijk de beteikenisse van het woort God en wat hy daar op te verstaan heeft al te vooren gehadt hebben. Zoo ook indien God zijn wille aan de menschen bekent maakt, de kennisse Gods, die zijn oorspronk uit het waarachtige Licht heeft moet voor gaan en hem overtuige dat zulks van niemant als van God alleen kan zijn waar door hy ook als dan genoegzaam verkert is. 
Zoo het door uitwerkingen zoud zijn het is al ’t zelve: want deze zijn niet min geschapen niet min bepaalt, en of men wel zodanich iets in de natuur bespeurde tot welkers uitwerkingen de krachten van eenich schepzel ons bekent te zwak zijn dat is den hoogsten genomen maar een bewijs uit ons onvermogen en niet uit de natuur en alle werkingen der zelver afgenomen. Dit bewijs zoud ons als dan eerst vast en zeker konnen wezen; als wy klaar en onderscheidelijk zagen dat om zondanigen uitwerkinge te veroorzaken niet veel oorzaken te zamen hebben gelopen; maar dat het van een eenige oneindige en onbepaalde oorzaak, die wy God noemen nootzakelijk heeft moeten veroorzaakt worden. Maar wie is hy die dit weet? Of wie zal ’t hem konnen zeggen? 
Doet hier by dat de kennisse Ghots in alle maniere voor staat voor de kennisse van alle schepzelen of byzondere dingen; alzo dat geen byzonder dinck zonder deze wel gekent kan worden, en dien volgens dan geheel onbequaam om God daar voor te konnen kennen of ook zich zelfs daar door aan de mensch zekerlijk bekent te konnen maken. Wel aan dan buiten u o mensch en hebt gy geen middel te zoeken waar door gy God mocht kennen in u zelve moet gy blijven tot het Licht dat in u is moet gy keren; daer zult gy het kennen in u zelve moet gy blijven tot het Licht dat in u is moet gy u keren; daer zult gy het vinden en nergens anders. God is u, en een ygelijk mensch in zich aangemerkt, het aldernaaste. Die buiten zich tot enich schepsel om daar voor God te willen kennen overgaat die wijckt van God af: en zoo veel verder als hy zich meerder aan de zelbe komt te vergapen. Dit staat u dan te vermijden het tegendeel te betrachten. Op het Licht dat in u is, acht te geven door het zelve onbewegelijk te werken en getroulijk te volherden. EINDE 

