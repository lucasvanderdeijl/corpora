[Deze tekst is getranscribeerd door vrijwilligers van de Stichting Vrijwilligersnetwerk Nederlandse Taal o.l.v. Nicoline van der Sijs en Hans Beelen, 
in het kader van het promotieonderzoek van Lucas van der Deijl (Universiteit van Amsterdam)]

PRINCIPIA PHILOSOPHIAE: 
of
BEGINSELEN
der 
WYSBEGEERTE.

Een werk, bequaam voor des zelfs naerstige betrachter, om door klare gronden tot de hoogste trap van Wijsheit en Wetenschap, die van ’t menschelijk verstant bereikt kan worden, op te klimmen, en tot de ware oorzaken der uitwerkingen aller stoffelijke dingen te geraken.

Door RENATUS DES CARTES 
beschreven,
En van  J.H. GLAZEMAKER vertaalt.



t’ AMSTERDAM,
Voor Ian Rieuwertsz. Boekverkoper, in Dirk van Assensteeg, in ’t Martelaarsboek. In ’t jaar 1657.






Koning van Bohemen, Paltsgraaf aan de Rijn, en Keurvorst van ’t Kaizerrijk.

DEurlichtigste Vorstin,

De grootste vrucht, die ik van mijn geschriften, voor dezen in ’t licht gegeven, ontfangen heb, is dat gy u gewaerdigt hebt hen te deurleezen, om dat ik, door der zelver middel by u in kennis geraakt, bekent heb uw gaven zodanig te wezen, dat ik voor ’t menschelijk geslacht nut en dienstig acht hen aan de nakomelingen tot een voorbeelt voor te stellen. ’t Zou my niet passen te vleiden, of iets te verzekeren, dat niet zeer 



Klaarblijkelijk was, voornamelijk in deze plaats, in de welke ik trachten zal de grontvest der waarheit te leggen; en ik weet dat een onbeveinst en eenvoudig oordeel van een man, die naar wijsheit tracht, aan uw edelmoedige zedigheid aangenamer zal wezen, dan d’opgesmokte redenen der vleidende menschen. Dieshalven zal ik niets anders, dan ’t geen, verhandelen, dat ik, of door reden, of door ervarentheit, waar bevind, en hier in ’t begin op gelijk wijze, als in ’t overige van ’t gehele boek, als een betrachter der waarheit schrijven. Daar is groot verschil tusschen de ware en schijndeuchden, gelijk ook, onder de ware deuchden, tusschen de genen, die uit een naaukeurige kennis der dingen spruiten, en tussschen de genen, die met enige onkunde gevoegt zijn. By schijndeuchden versta ik enige zonden, die niet zeer gemeen zijn, tegen andere bekender zonden gestelt; de welken, om dat zy meer, dan de middelmatige deuchden, van de bekende zonden verschillen, daarom in hoger achting zijn. In dezer voegen word de roekeloosheit, als een deucht, tegen de zonde van blodigheit gestelt, en in ’t gemeen hoger dan de ware dapperheit geacht, om dat men meer vind, die blodelijk ’t gevaar ontvluchten, dan die zich roekeloosselijk daar in werpen. In dezer voegen worden de quistgoeden meer, dan de milden, geprezen; en in dezer voegen geraken de waangelovigen 

 

en geveinsden lichtelijker tot hoge naam van godvruchtigheit, dan anderen. Doch onder de ware deuchden spruiten veel niet alleenlijk uit de kennis van ’t geen, dat recht is, maar ook uit enige doling. Dus spruit dikwijls goetheit uit slechtigheit, godvruchtigheit uit vrees, en dapperheit uit wanhoop. En deze deuchden zijn weêr zodanig van malkander verscheiden, dat zy ook met verscheide namen aangewezen worden. Maar deze zuivere en volmaakte deuchden, die alleenlijk uit de kennis van ’t geen, dat recht en waar is, afstromen, hebben alle een en de zelfde natuur, en worden onder d’enige naam van Wijsheit begrepen. Want de geen, die een vaste en bestandige wil heeft, om, zo veel in hem is, altijt zijn reden recht en wel te gebruiken, en om al ’t geen, ’t welk hy kent het beste te wezen, te volgen, is warelijk wijs, voor zo veel als hy van zijn natuur kan wezen, en heeft door dit alleen de gerechtigheit, dapperheit, matigheit, en alle d’ andere deuchden, maar zodanig onder malkander gevoegt, dat d’een niet boven d’ander uitsteekt. En dieshalven, hoewel zy veel voortreffelijker zijn dan de genen, die men door enige vermenging van zonden onderscheid, zo worden zy echter gemenelijk niet zo hoog geprezen, om dat de menigte hen niet zo wel kent; Wyders, dewijl twee dingen tot de wijsheit, dus beschreven, vereischt worden, te weten de bevatting van 



’t verstant, en toegeneigtheit van de wil, zo kan yder ’t geen hebben, dat van de wil afhangt; maar d’een overtreft d’ander verre in verstant. En hoewel aan de genen, die van natuur traag zijn, genoech behoort te wezen dat zy, schoon in veel dingen onkundig, naar hun mate wijs, en daar door aan God aangenaam konnen zijn, indien zy een vaste en bestandige wil behouden, om niets na te laten, daar door men tot de kennis van ’t geen koomt, dat recht en waar is, en om al ’t geen , dat zy recht zullen oordelen, te volgen; zo zijn echter de genen veel treffelijker, in de welken, beneffens een zeer bestandige wil van wel te doen, een uitsteekend vernuft, en grootste naerstigheit van de waarheit te kennen, gevonden word. Dat deze grootste naerstigheit in uw Hoogheit te vinden is, blijkt hier uit klarelijk, dat de verbindernissen van ’t Hof, noch de gemene opvoeding, die gewonelijk de dochters tot onkunde veroordeelt, u niet hebben konnen beletten om alle de goede konsten en wetenschappen t’onderzoeken. Wyders, de grote en weêrgadeloze deurzichtigheit van uw vernuft blijkt ook hier uit, dat gy alle de geheimenissen dezer wetenschappen zeer grondelijk hebt ingezien, en in zeer korte tijt naaukeurige kennis daar af gekregen. Ja ik heb voor my noch groter bewijs van deze zelfde zaak, dat is dat ik tot noch toe niemand heb gevonden dan u alleen, die alle de werken, de welken ik voor dezen in ’t licht heb gegeven



volkomentlijk verstaat: want zy schijnen aan veel anderen, die ook voor zeer vernuftig en geleert geacht zijn, zeer duister; en byna aan alle in ’t gemeen gebeurt dat de genen, die in d’overnatuurkundige dingen geleert zijn, van de Meetkonstige dingen een afkeer hebben, en dat de genen, die zich in de Meetkonst oeffenen, ’t geen, ’t welk ik van d’eerste Wijsbegeerte geschreven heb, niet begrijpen. Maar ik ken uw vernuft alleen, aan ’t welk alles even deurzichtig en klaar is, en ’t welk ik daarom met recht weêrgadeloos noem. En als ik aanmerk dat zulk een verscheide en volmaakte kennis aller dingen niet in enig oud leeraar is, die veel jaren tot de beschouwing, en om zich t’onderwijzen besteed heeft; maar in een jonge Vorstin, die niet in gedaante en ouderdom een gefronste Minerva, of een der Musen, maar eer een der bevallijkheden vertoont, zo ben ik van grote verwondering opgetogen. Eindelijk, ik bemerk dat ’er niets is, ’t welk, ’zo van wegen de kennis, als ook van de wegen de wil, tot de volmaakste en hoogste wijsheit vereischt word, of het munt in uw zeden uit: want daar in blijkt, beneffens d’achtbaarheit, zekere uitsteekende beleeftheit en lankmoedigheit, door de gedurige rampen van ’t geval getergt, maar nooit uitgeborsten noch verdrukt. En dit heeft my zondanig aan zich verbonden, dat ik niet alleenlijk acht dat ik deze mijn Wijsbegeert aan de wijsheit, die ik in uw Hoogheit 



Bevind, behoor op te dragen en toe t’eigenen, (om dat de Wijsbegeerte niets anders, dan betrachting der Wijsheit is) maar dat ik ook niet meer een Wijsbegerige begeer geroemt te worden, dan 

Uwer Hoogheits

Dienstwilligste Dienaar,

DES CARTES.



BRIEF
van de
SCHRYVER
aan de geen, die dit Boek in de Fransche taal heeft vertaalt;

De welk hier tot een voorreeden kan verstrekken.

MYN HEER,

De vertaling, die gy, niet zonder moeite en arbeit, van mijn Beginselen gedaan hebt, is zo zuiver en volmaakt, dat zy my doet verhopen dat zy van meer lieden in de Fransche, dan in de Latijnsche taal gelezen, en beter verstaan zal worden. Ik vrees alleenlijk dat het opschrift, of de naam daar af aan veel menschen aanstotelijk zal wezen, die niet in de letteren opgevoed zijn, of die een quaad gevoelen van de Wijsbegeerte hebben, om dat de gene, daar in zy onderwezen zijn, hen niet venoegt heeft; ’t welk my geloven doet dat het dienstig zou wezen een Voorreeden daar by te voegen, die aan hen vertoonde wat de stoffe van dit Boek is, wat ooggemerk ik gehad heb in dat te schrijven, en wat nuttigheit men daar uit kan trekken. Maar hoewel het aan my 



passen deze voorreeden te maken, om dat ik deze dingen beter, dan een ander, behoorde te weten, zo kan ik echter niets van my verwerven, dan dat ik hier de voornaamste punten, die my dunkt dat daar in behoren verhandelt te worden, zal stellen; en ik laat aan uw bescheidenheit om dat zodanig aan ’t gemeen meê te delen, als gy bequaam oordelen zult. 
	Ik zou daar voor eerst willen verklaren wat Philosophia is, met van de gemeenste dingen te beginnen, gelijk dus, dat deze naam Philosophia oeffening of betrachting der Wijsheit betekent, en dat men by Wijsheit niet alleenlijk voorzichtigheit in zaken verstaat, maar een volmaakte kennis van alle de dingen, die de mensch kan weten, zo tot het beleit van zijn leven, als tot d’onderhouding van zijn gezontheit, en vinding van alle konsten. En op dat deze kennis zodanig zou wezen, zo is nootzakelijk dat zy van d’eerste oorzaken afgeleid word, te weten zodanig, dat men, om zich tot der zelver verkrijging te benaerstigen, (’t welk eigentlijk Philosopheren, of wijsheitbetrachten is) van ’t onderzoek dezer eerste oorzaken, dat is van de Principien, of Beginselen moet beginnen: Dat in deze Beginselen twee voorwaarden vereischt worden, d’een dat zy zo klaar en baarblijkelijk zijn, dat de menschelijke geest niet van der zelver waarheit kan twijffelen, als hy zich begeeft tot hen naaukeuriglijk t’aanmerken; d’ander dat de kennis der andere dingen van hen zodanig afhangt, dat zy zonder hen gekent, maar deze weêrkeeriglijk niet zonder d’anderen gekent konnen worden: en daar na dat men moet trachten van deze beginselen de kennis der dingen, die ’er van afhangen, zodanig af te leiden, dat ’er in ’t geheel gevolg der afleidingen – die men daar af maakt – niets is ’t welk niet zeer klaarblijkelijk is. Daar is warelijk niemant, dan God alleen, die volmaaktelijk wijs is, dat is die de volkomen kennis 



der waarheit van alle dingen heeft: maar men mag echter zeggen dat de menschen meer of min wijsheit hebben, naar mate dat zy meer of min kennis van de gewichtigste waarheden hebben. En ik vertrou dat hier in niets is, in ’t welk de geleerden niet overeenstemmen. 
      Ik zou daar na de nuttigheit van deze Philosophia of Wijsbegeerte doen aanmerken, en tonen dat, dewijl zy zich tot al ’t geen uitstrekt,  ’t welk de menschelijke geest kan weten, of moet geloven, zy alleen ons van de woeste en onbesuisde menschen onderscheid, en dat yder volk zo veel te bescheidender en beter beschaaft is, als de menschen daar meer de wijsheit betrachten, en dat dieshalven ’t grootste goet, ’t welk in een Staat wezen kan, is ware Wijsbegerigen te hebben. Daar by, dat het voor yder mensch in ’t bezonder niet alleenlijk nut is met en by de genen te leven, die zich tot deze oefening begeven, maar dat het zonder weêrgâ beter is zelf daar in bezich te zijn: gelijk het zonder twijfel veel beter is zijn eige ogen te gebruiken, om zijn gang te bestieren, en door de zelve middel d’aangenaamheit der verwen, en des lichts te genieten, dan hen gesloten te houden, en ’t geleide van een ander te volgen, en zonder betrachting der wijs heit te leven is eigentlijk d’ogen gesloten te houden, zonder ooit te trachten om hen t’openen. Maar de geneucht van alle de dingen te zien, die door onz gezicht ontdekt worden, is niet te vergelijken by de vernoeging, die de kennis dezer dingen geeft, de welke men door de Philosophie, of Wijsbegeerte vind. Eindelijk, deze oefening is nodiger om onze zeden te regelen, en tot het beleit in dit leven, dan ’t gebruik onzer ogen is, om onze gang te bestieren. D’onredelijke beesten, die alleenlijk hun lighamen hebben te bewaren, zijn geduriglijk bezich met der zelver voedsel te zoeken, maar de menschen, welkers voornaamste deel de geest is, behoorden hun voornaamste 



zorg tot het zoeken der wijsheit, die ’t ware voedsel daar af is, te besteden , en ik verzeker my dat er veel zijn, die hierin niet gebrekkelijk zouden wezen, zo zy verhoopten dat zulks aan hen gelukken zou, en zo zy wisten hoe bequaam zy daar toe zijn. Daar is geen ge moed, hoe veracht en verworpen, dat zo vast aan de voor werpen der zinnen gehecht is, ’t welk zich somtijts niet daar af ontslaat, om naar enig ander groter goet te wenschen, schoon het dikwijls niet weet waar in het bestaat. De genen, die van ’t geval meest bejonstigt zijn, die van gezontheit, staten en rijkdommen overvloejen, zijn niet meer, dan d’anderen, van deze begeerte bevrijd: in tegendeel, ik overreed my dat zy met groter vierigheit naar een ander groter goet, dan al ’t geen, dat zy bezitten, zuchten. Maar dit opperste Goet, door de naturelijke reden, zonder ’t licht des geloofs aangemerkt, is niets anders, dan de kennis der waarheit door haar eerste oorzaken, dat is de wijsheit, daar af de Philosophie, of Wijsbegeerte d’oeffening is. En dewijl alle deze dingen volkomentlijk waar zijn, zo zouden zy niet zwaar om aan te raden zijn, indien zy wel voorgestelt wierden. 
      Maar dewijl men belet word hen te geloven, en dit door d’ervarentheit, de welk betoont dat de genen, die belijdenis doen van Wijsbegerigen te wezen, dikwijls veel minder wijs en redelijk zijn dan d’anderen, die zich nooit tot deze oefening begeven hebben, zo zou ik hier in ’t kort verklaren waarin alle de wetenschap, die men heden heeft, bestaat, en tot welke trappen van Wijsheit men gekomen is. D’eerste begrijpt alleenlijk kundig heden, die van zich zelven zo klaar zijn, dat men hen zonder diepe bedenking verkrijgen kan. De tweede begrijpt al ’t geen, ’t welk d’ervarentheit der zinnen doet bekomen. De darde ’t geen, dat d’ommegang der andere menschen aan ons leert. By de welken men voor de



vierde ’t lezen byvoegen mag, niet van alle boeken, maar bezonderlijk van de genen, die van lieden zijn geschreven, dewelken bequaam waren om goede onderwijzingen aan ons te geven, want zulks is zeker slach van ommegang, die wy met der zelver Schryvers hebben. En my dunkt dat alle de Wysheit, die men gemenelijk heeft, alleenlijk door deze vier middelen verkregen word. Want ik tel hier de goddelijke Openbaring niet by, omdat zy ons niet langs trappen geleid, maar ons schichtiglijk tot een onfailbaar geloof verheft. Voorts, daar zyn van alle tijden grote mannen geweest, die getracht hebben een vyfde trap te vinden, om tot de Wysheit te geraken, en deze trap is veel hoger en zekerder dan de vier anderen: dat is d’eerste Oorzaken, en de ware Beginselen te zoeken, daar af men de redenen van al ’t geen, ’t welk men kan weten, afleiden kan, en de genen, die hier in gearbeit hebben, zyn bezonderlyk Philosophen, of Wysbegerigen genoemt geworden. Ik weet echter niet dat er tot aan deze tyt iemant geweest heeft, aan de welken dit voorneemen gelukt is. D’eersten en voornaamsten, welkers geschriften wy hebben, zijn Plato en Aristoteles, tusschen de welken geen ander onderscheit heeft geweest, dan dat d’eerste,’t speur van zyn meester Socrates volgende, openhartiglyk beleden heeft dat hy noch niets, dat zeker was, had konnen vinden, en zich heeft vernoegt met dingen te schryven, die waarschynelyk aan hem schenen, en daar toe enige Beginselen heeft verdicht, door de welken hy reden van d’andere dingen trachtte te geven: in plaats dat Aristoteles minder vryheit heeft gehad, en hoewel hy twintig jaren lang Platoos leerling had geweest, en een andere Beginselen, dan die van zyn meester had, zo heeft hy echter geheellyk de wyzen van hen voor te stellen verandert, en hen als de genen, die waar en zeker zyn, aangedrongen, schoon er geen schyn is dat hy zelf



hen ooit voor zodanig gehouden heeft. Voorts, deze twee mannen waren schrander van vernuft, en hadden grote wysheit, die door de vier voorgaande middelen verkregen word; ’t welk grote achtbaarheit aan hen gaf, ja zodanig, dat de genen, die na hen quamen, zich meer hielden aan hun gevoelens te volgen, dan iets beter te zoeken. Doch de voornaamste twistreedening, die hun leerlingen onder malkander hadden, was om te weten of men alle dingen in twyffel zou trekken, dan of er enigen zeker waren. Dit dreef hen van weêrzyden tot sporeloze dolingen, want sommigen van de genen, die ’t met de twyffeling hielden, strekten haar ook tot de werkingen des levens uit, ja zo, dat zy ook de voorzichtigheit, die tot het beleit des levens nootwendig is, verwaarloosden: en de genen, die de zekerheit beweerden, en daar op onderstelden dat zy van de zinnen moest afhangen, vertrouden zich geheellijk op hen, ja zo verre, dat men zegt dat Epicurus, tegen alle redeneringen der Starrekundigen, darde verzekeren dat de zon niet groter is, dan zy gezien word. Deze doling kan in ’t meeste deel der twistreedeningen bemerkt worden, te weten dat, schoon de waar heit in ’t midden tusschen de twee gevoelens staat, die men beweert, yder zo veel te veerder daar van afwykt, als hy lust om tegen te spreken heeft. Doch de doling der gener, die te veel naar de zijde van de twijfeling helden, had geen lang gevolg, en de gene der anderen wierd enigsins hier in verbetert, dat men bekent heeft dat de zinnen ons in veel dingen bedriegen. Ik weet echter niet dat men haar geheellijk wechgenomen heeft, met te betonen dat de zekerheit niet in de zinnen is, maar in ’t verstant alleen, als het klaarblijkelijke bevattingen heeft, en dat, terwijl men geen andere kennis heeft, dan degene, die door d’eerste vier trappen der Wijsheit verkregen word, men niet van de dingen, die waar schijnen, - moet twijffelen



voor zo veel het beleit des levens aangaat, maar dat men hen ook niet zo zeker moet achten, of men mag van gevoelen veranderen, als men door de klaarblijkelijkheit van enige reden daartoe verplicht word.’t Meeste deel der gener van deze leste eeuwen, die Wijsbegerigen hebben willen wezen, heeft, door gebrek van deze waarheit te kennen, of indien er geweest zijn, die haar gekent hebben, door gebrek van haar te gebruiken, blindelings Aristoteles gevolgt, en dit zodanig, dat zy dikwijls de zin en mening van zijn geschriften hebben bedorven, met ver scheide gevoelens aan hem toe t’eigenen, die hy niet voor de zijnen zou erkennen, zo hy weêr in deze werrelt quam: en de genen, die hem niet gevolgt zijn, (van welkers getal veel der gaauste geesten zijn geweest, ) hebben van hun jonkheit af met zijn gevoelen ingedronken geweest, om dat men geen anderen in de scholen leert, ’t welk hen zodanig vooringenomen heeft, dat zy niet tot de kennis der ware Beginselen hebben konnen geraken. En hoe wel ik hen alle in waarde hou, en my niet, met hen te berispen, by hen gehaat wil maken, zo kan ik echter een bewijs van mijn zeggen bybrengen, ’t welk, gelijk ik acht, door niemant van hen ontkent zal worden, te weten dat zy alle iets, van ’t welk zy geen volmaakte kennis hebben gehad, tot Beginsel gestelt hebben. Tot een voorbeelt, ik weet niemant, die geen zwaarheit in d’aardsche lighamen onderstelt heeft. Maar hoewel d’ervarentheit klarelijk aan ons toont dat de lighamen, die men zwaar noemt, naar ’t middelpunt der aarde afdalen, zo kennen wy echter daarom niet hoedanig de natuur van ’t geen is, ’t welk men zwaarheit noemt, dat is wat d’oorzaak of ’t Beginsel is, ’t welk hen dus doet dalen, en wy moeten zulks van elders verstaan. Men kan ’t zelfde zeggen van ’t ydel, en van de vezeltjes, van de hitte, koude, droog en vochtig, van ’t zout, zwavel, en Mercurius of quikzilver,



en van alle diergelijke dingen, die van enigen tot hun gronden of Beginselen gestelt zijn. Nu, alle de besluitingen, die men van een Beginsel afleid, ’t welk niet klaar blijkelijk is, konnen ook niet klaarblijkelijk wezen, schoon zy klaarblijkelijk daar van afgeleid zijn; daar uit volgt dat alle de redeneeringen, die zy op zodanige gronden of beginselen hebben gebout, geen zekere kennis van enig ding aan hen hebben konnen geven, en by gevolg hen niet een treed in ’t onderzoek van de Wijsheit doen vorderen. En indien zy iets, dat waar is, gevonden hebben, ’t is alleenlijk door enigen der vier middelen, die ik hier voor bygebracht heb. Ik wil echter d’eer, die yder waant aan hem te behoren, niet verminderen, maar ik ben alleenlijk, tot troost der gener, die zich niet in de boeken geoeffent hebben, verplicht te zeggen dat, gelijk men in ’t reizen, als men de rug naar de plaats keert, daar men gaan wil, men zo veel te meer daar af verwijdert, als men langer tijt, en gezwindelijker voortgaat, ja zo, dat men, schoon men namaals op de rechte weg geraakt, niet zo haast ter voorgenome plaats kan komen, als of men te voren niet gegaan had, dat men, zeg ik, als men quade gronden of beginselen heeft, hoe men hen meer bearbeid, en naerstiglijker daartoe begeeft, om verscheide gevolgen daar uit te trekken, terwijl men meent dat men zich wel in de wijsheit oefent, hoe men meer van de ken nis der waarheit en Wijsheit verwydert. Daar uit te be sluiten is dat de genen, die ’t minst van al ’t geen geleert hebben, ’t welk tot hiertoe Philosophia, of Wijsbegeer te genoemt heeft geweest, de bequaamsten zijn om de ware Wijsbegeerte te leren. 
      Na dat ik deze dingen wel had doen verstaan, zo zou ik hier de redenen willen stellen, die dienstig zijn om te bewijzen dat de ware gronden of beginselen, door de welken men tot deze hoogste trap van Wijsheit kan



geraken, in de welke ’t opperste goet van ’t menschelijk leven bestaat, de genen zijn, die ik in dit boek gestelt heb: daar af twee alleen hier toe genoech zijn, d’eerste is dat zy zeer klaar zijn, en de tweede dat men alle d’andere dingen daar van afleiden kan, want daar zijn niet meer dan deze twee voorwaarden, die in hen vereischt worden. Nu, ik bewijs lichtelijk dat zy zeer klaar zijn, eerstelijk volgens de wijze, daar door ik hen gevonden heb, te weten met alle de dingen te verwerpen, in de welken ik de minste gelegentheit van te twijfelen kan vinden: want het is zeker dat de genen, die niet in dezer voegen hebben konnen verworpen worden, toen men hen naaukeuriglijk aanmerkte, de blijkelijksten en klaarsten zijn, die van de menschelijke geest gekent konnen wezen. In dezer voegen heb ik, aanmerkende dat de geen, die van alles wil twijfelen, nochtans niet twijfelen kan dat hy zelf is terwijl hy twijffelt, en dat het geen, ’t welk dus redeneert, en niet van zich zelf kan twijfelen, schoon het van alle andere dingen twijfelt, niet dit is, ’t welk wy onz lighaam zeggen te wezen, maar ’t geen, ’t welk wy onze ziel of denking noemen, zo heb ik, zeg ik, ’t wezen, of de wezentlijkheit van deze denking voor ’t eerste beginsel genomen, van ’t welk ik de volgenden zeer klarelijk afgeleid heb, te weten dat er een God is, die de Stichter van al ’t geen is, dat in de werrelt gevonden word, en die, d’Oorsprong van alle waarheit zijnde, onz verstant niet zodanig van natuurgeschapen heeft, dat het zich in ’t oordeel, ’t welk het van de dingen doet, daaraf het een zeer klare en onderscheide bevatting heeft, kan bedriegen. Dit zijn alle de gronden of beginselen, die ik in d’onstoffelijke of Overnatuurkundige dingen gebruik, van de welken ik zeer klarelijk de gronden of beginselen der lighamelijke of natuurkundige dingen afgeleid heb, te weten dat ’er lighamen zijn, in langte, breette en diepte uitgestrekt,



hoe weinig waarschijnelijke redenen men heeft konnen geven, om dezelve geschillen door gronden, of Beginselen, die van de mijnen verscheiden zijn, te verklaren. En om hen dit te lichtelijker te doen aanvangen, zo zou ik tot hen konnen zeggen dat de genen, die van mijn gevoelens ingedronken zijn, veel minder moeite hebben om de schriften der anderen te verstaan, en de rechte waarde daar af te kennen, dan de genen, die er niet van ingedronken zijn: recht anders, dan ’t geen, ’t welk ik terstont van de genen gezegt heb, die van d’oude Wijs begeerte hebben begonnen, te weten, hoe zy daar in yveriger hebben geweest, hoe zy min bequaam zijn om de ware Wijsbegeerte te leren. 
      Ik zou hier ook een weinig tot onderrechting, om de wijze van dit boek te lezen, byvoegen, ’t welk is dat ik wil dat men ’t in ’t eerst geheel deurloopt, gelijk een Roman , of verdichte geschiedenis, zonder aan zijn opmerking groot gewelt aan te doen, noch lang aan de zwarigheden, die men daar ontmoeten zal, te blijven hangen, alleenlijk om in ’t ruig te weten hoedanig de dingen zijn, die ik daar verhandelt heb, en dat men daar na, in dien men bevind dat zy waerdig zijn onderzocht te worden , en indien men nieusgierig is om d’oorzaken daar af te weten, dat men ’t, zeg ik, voor de tweedemaal mag lezen, om’t gevolg mijner redenen t’aanmerken, maar dat men ’t echter weér niet geheel moet verwerpen, zo men ’t overal niet genoech kan kennen, of zo men hen niet alle verstaat. Men moet alleenlijk met de schrab van een pen de plaatsen, daar men duisterheit of zwarigheit zal vinden, aanteekenen, en zonder afbreeken met lezen tot aan ’t einde voortvaren: en indien men daar na het boek weêr ten dardemaal in de hant neemt, zo dar ik geloven dat men daar d’oplossing van ’t meeste deel der zwarigheden, die men te voren aangemerkt heeft, zal vinden, en



dat, zo ’er noch enigen overblijven, men eindelijk, met die te herleezen, d’oplossing zal vinden.
      Ik, de natuur van veel verstanden onderzoekende, heb bemerkt dat ’er byna geen zo plomp, noch zo traag zijn, of zy worden noch bequaam gevonden om goede gevoelens te vatten, ja ook om de hoogste wetenschappen te verkrijgen, zo zy door een bequame weg geleid wierden. Men kan dit zelve ook met reden bewijzen: want dewijl de gronden of Beginselen klaar zijn, en dewijl men niets daar van afleiden moet, dan door klaarblijkelijke redeneringen, zo heeft men altijt vernufts genoech om de dingen, die daar van afhangen, te verstaan. Maar behalven de verhindering der vooroordelen, van de welken niemant geheel vry is, hoewel zy meest aan de genen hinderen, die zich in de quade wetenschappen geoefent heb ben, zo gebeurt byna altijt dat de genen, die bezadigt van geest zijn, verwarelozen zich in de letteren t’oeffenen, om dat zy wanen onbequaam daar toe te wezen, en dat d’anderen, die t’yverig zijn, zich te zeer haasten, ’t welk veroorzaakt dat zy dikwijls gronden of Beginselen aanneemen, die niet klaarblijkelijk zijn, en dat zy onzeekere gevolgen daar van afleiden. Ik zou dieshalven den genen, die zich te zeer van hun krachten wantrouwen, wel willen verzekeren, dat er in mijn schriften niets is, ’t welk zy niet geheel konnen verstaan, zo zy de moeiten willen doen van hen t’ onderzoeken, en daar by d’anderen verwittigen dat d’uitsteekentste vernuften zelven veel tijt, en naerstige opmerking zullen behoeven, om alle de dingen waar te nemen, die ik voorgenomen gehad heb daar in te begrijpen.
      Om dan wel te doen bevatten wat ooggemerk ik, in hen in ’t licht te brengen, gehad heb, zo zou ik dienstig achten hier d’ordening te verklaren, die my dunkt dat men houden moet in zich t’onderwijzen. Vooreerst, de



geen, die noch niets heeft, dan de gemene en onvolmaakte kennis, de welke men door de vier middelen, hier voor verklaart, verkrijgen kan, moet vooral trachten een Zederegeling voor zich te maken, die genoechsaam kan wezen om de werken van zijn leven te regelen, vermits zulks geen uitstel lijd , en vermits wy bovenal moeten trachten wel te leven. Hy moet zich daar na ook in de Redenkonst oefenen, niet in de gene van de scholen, want zy is, om eigentlijk te spreken, niets anders, dan een Redenkaveling, die de middelen leert om aan anderen de dingen, die men weet, te doen verstaan, of ook om zonder oordeel veel woorden van de dingen, die men niet weet, te zeggen, en in dezer voegen bederft zy eer de goede geest, dan zy hem vermeerdert: maar in de genen, die onderwijst zijn reden wel te beleiden, om de waarheden, daar in men onkundig is, t’ontdekken. En dewijl zy grotelijks van ’t gebruik, en van de oefening af hangt, zo is ’t goet dat hy zich lange tijt oefent, in ’t gebruik van der zelver regelen in gemakkelijke en eenvoudige geschillen, gelijk de genen van de Wiskonst zijn. En nadat hy in ’t vinden der waarheit in deze geschillen enige hebbelijkheit heeft verkregen, zo moet hy beginnen zich in ernst tot de ware Wijsbegeerte te begeven, daar af ’t eerste deel d’Overnatuurkunde is, die de gronden of Beginselen van de kennis in zich begrijpt, onder de welken de verklaring van Gods voornaamste eigenschap pen, van d’onstoffelijkheit onzer zielen, en van alle de klaarste en eenvoudigste kundigheden is, die in ons zijn. 
      Het tweede deel der Wijsbegeerte is de Natuurkunde, in de welke men, na dat men de ware gronden of Beginselen van de stoffelijke dingen gevonden heeft, in ’t algemeen onderzoekt hoe ’t Heeläl te zamen is gezet, daarna in ’t bezonder hoedanig de natuur van deze aarde is, en van alle de lighamen, die daar omtrent meest



gevonden worden, gelijk van de lucht, water, vuur, zeilsteen, en van d’andere mijnstoffen. Daar na dient men ook in ’t bezonder de natuur der planten, dieren, en voornamelijk van de mensch t’onderzoeken, om bequaam te wezen tot d’andere wetenschappen, die aan de mensch nut zijn, te vinden. De gehele Philosophia of Wijsbegeerte is dieshalven gelijk een boom, daaraf de wortel d’Overnatuurkunde, en de stronk de Natuurkunde is, en de takken, die uit deze stronk voortkomen, zijn alle d’andere wetenschappen, die tot drie voornaamsten gebracht worden, te weten de Geneeskunde, Hantwerkskunde, en de Zedekunde, te weten de hoogste en vol maaktste Zedekunde, die, een gehele kennis der andere wetenschappen vooronderstellende, de leste trap der Wijsheit is.
      Voorts, gelijk men niet van de wortel, noch van de stronk der bomen de vruchten plukt, maar alleenlijk van d’uitëinden der takken, zo hangt ook de voornaamste nuttigheit van de Wijsbegeerte van dezen van haar delen af, die men alleenlijk lest kan leren. Doch hoewel ik in byna alle onkundig ben, zo is d’yver, die ik altijt gehad heb, om te trachten dienst aan ’t gemeen te doen, oorzaak dat ik over tien of twaalf jaren enige Proeven der dingen, die my dacht dat ik geleert had, deé drukken. ’t Eerste deel dezer Proeven was een Redenering van ’t Beleed om zijn reden wel te beleiden, en de waarheit in de wetenschappen te zoeken, daar in ik kortelijk de voornaamste regelen van de Redenkonst, en van een on volmaakte Zedekunst stelde, die men voor een tijt mag volgen, terwijl men noch geen beter weet. D’andere delen waren drie Handelingen, d’een van de Verregezichtkunde, d’ander van de Verhevelingen, en de darde van de Meetkonst. Door de Verregezichtkunde had ik voorgenomen te betonen dat men verre genoech in de



Wijsbegeerte kan komen, om door des zelfs middel tot de kennis der konsten, die tot het leven nut zijn, te geraken, vermits de vinding der verregezichten, die ik daar verklaarde, een der zwaarsten is, die ooit gezocht zijn. Door de Verhevelingen begeerde ik bekent te maken wat verschil dat er tusschen de Wijsbegeerte is, die ik oef fen, en degene, die men in de scholen onderwijst, daar men gemenelijk van dezelfde stoffe handelt. Eindelijk, door de Meetkonst poogde ik te tonen, dat ik veel dingen had gevonden, die men te voren niet wist, en dus gelegentheit te geven van te geloven dat men noch veel andere diergelijken kan ontdekken, om door deze middel alle menschen tot het zoeken der waarheit aan te manen. Ik, de zwarigheit voorziende, die veel zouden hebben in de grontvesten van d’Overnatuurkunde te bevatten, heb sedert getracht de voornaamste stukken daar af te verklaren, en dat in een boek van Meditatien of Bedenkingen, ’t welk niet groot is, maar dat in grootheit toegenomen heeft, en daaraf de stoffe grotelijks verklaart is door de Tegenwerpingen, die veel lieden, in geleertheit uitsteekende, hier over aan my hebben ge zonden, en door d’Antwoorden, die ik aan hen gedaan heb. Eindelijk, toen my dacht dat deze voorgaande Handelingen de geest der lezers genoechsamelijk voorbereid hadden om de Beginselen der Wijsbegeerte t’ontfangen, heb ik hen ook in ’t licht gegeven, en dit Boek in vier delen gedeelt, daar af ’t eerste deel de Beginselen van de kennis begrijpt, ’t welk ’t geen is, dat men d’eerste Wijsbegeerte, of d’Overnatuurkunde mag noemen, en om dit wel te verstaan is dienstig dat men eerst de Bedenkingen leest, die ik op dit zelfde onderwerp geschreven heb. De drie andere delen begrijpen in zich al ’t geen, ’t welk in de Natuurkunde algemeenst is, te weten de verklaring der eerste Wetten, of der Beginselen van de



Natuur; en hoe de Hemelen, vaste Starren, Dwaalstarren, Staertstarren, en in ’t algemeen’t Heeläl te zamengezet is, daarna in ’t bezonder de natuur van d’aarde, en van de lucht, water, vuur, en zeilsteen, de welken de lighamen zijn, die men overal meest omtrent haar kan vinden, en van alle de hoedanigheden, die men in deze lighamen bemerkt, gelijk het licht, de hitte, zwaarheit, en dier gelijke dingen, door welke middel ik meen begonnen te hebben de gehele Wijsbegeerte in ordening verklaart te hebben, zonder iets van de dingen na te laten, die voor de lesten, daar af ik geschreven heb, behoren te gaan. Maar om dit werk tot zijn einde te brengen, zo behoorde ik hier na op gelijke wijze de natuur van yder der andere bezondere lighamen, die op d’aarde zijn, te verklaren, te weten van de mijnstoffen, planten, dieren, en voornamelijk van de mensch, en eindelijk daar na naaukeuriglijk van de Geneeskunde, Zedekonst, en Hantwerkskonsten te verhandelen. Dit is ’t geen, ’t welk ik zou moeten doen, om aan de menschen een geheel lighaam der Wijsbegeerte te geven. Ik gevoel my noch niet zo out te wezen, ik mistrou my niet zo zeer op mijn krachten, en ik bevind my niet zo wijd van de kennis van ’t geen, dat overig is, of ik zou noch darren aanvangen dit voorneemen en werkte voleindigen, zo ik bequaam heit had om alle d’ervarenissen te verkrijgen, die ik behoeven zou om mijn redeneringen t’ondersteunen en bevestigen. Maar dewijl ik zie dat men daar toe grote kosten behoeft, tot de welken een bezonder man, gelijk ik ben, niet machtig genoech kan zijn, indien hy niet van ’t gemeen geholpen word, en dewijl ik niet zie dat ik deze hulp te verwachten heb, zo acht ik dat ik voortaan my behoor te vernoegen met my tot mijn bezonder onderwijs t’oefenen, en dat de nakomelingen my zullen verontschuldigen zo ik van nu aflaat voor hen t’arbeiden.



Maar op dat men zien kan waarin ik meen dat ik alreé aan ’t gemeen dienstig heb geweest, zo zal ik hier zeggen welke de vruchten zijn, die men, gelijk ik my in beeld, uit mijn Beginselen kan trekken. D’eerste is de vernoeging, die men hebben zal, van dat men veel waarheden daar in vind, die men te voren niet geweten heeft: want hoewel de waarheit dikwijls niet zo zeer onze inbeelding treft, als wel de valsheden en verdichtselen doen, vermits zy niet zo wonderlijk, en eenvoudiger is, zo is echter de vernoeging, die zy geeft, geduriger en bestandiger. De tweede vrucht is dat men, zich in deze Beginselen oefenende, allengs zal gewent worden beter van alle de dingen, die voorkomen, t’oordelen, en dus wijzer te wezen, in ’t welk zy een uitwerking zullen hebben, die tegen de gene van de gemene Wijsbegeerte strijd, want men kan lichtelijk in deze kinderlijke meestertjes, die men Pedanten noemt, bemerken dat zy hen min bequaam tot reden maakt, dan zy wezen zouden, zo zy haar nooit geleert hadden. De darde vrucht is dat de waarheden, die zy in zich begrijpen, zeer klaar en zeker zijnde, alle stoffe van twistreedenen zullen wechneemen, en dus de gemoeden tot zachtigheit en eendracht schikken, recht strijdig tegen de twisten der Scholen, die, de genen, de welken hen leren, allengs, en zonder zulks te gevoelen, stribbelachtig, krakkeelig en hardnekkig makende, misschien d’eerste oorzaak der ketteryen en scheuringen zijn, van de welken de werrelt nu geplaagt word. De leste en voornaamste vrucht dezer gronden of Beginselen is dat men, zich daarin oeffenende, veel waarheden, die ik niet verklaart heb, zal konnen ontdekken, en, dus allengs van d’een tot d’ander voortgaande, met’er tijt een volmaakte kennis van de gehele Wijsbegeerte verkrijgen, en tot de hoogste trap van Wijsheit klimmen. Want gelijk men in alle konsten ziet, dat, schoon zy in ’t begin ruw en



volmaakt zijn, zy echter, vermits zy iets, dat waar is, in zich begrijpen, en daar af d’ervarentheit d’uitwerking toont, allengs door ’t gebruik volmaakt worden, zo kan men ook, als men ware gronden of Beginselen in de Wijsbegeerte heeft, niet missen in somtijts andere waarheden te vinden, als men de ware Beginselen volgt: en men kan niet beter de valsheit der gener van Aristoteles bewijzen, dan met te zeggen dat men door der zelver middel, sedert veel eeuwen, die men hen gevolgt heeft, geen vordering heeft konnen doen. 
      Ik weet wel dat er vernuften zijn, die zich zo zeer haasten, en zo weinig omzichtigheit in’t geen gebruiken, ’t welk zy doen, dat zy, schoon vaste gronden hebben de, niets, dat zeker is, daar op konnen bouwen: en de wijl dit gemenelijk de genen zijn, die de vaerdigsten bevonden worden in boeken te maken, zo zouden zy in korte tijt al ’t geen, dat ik gemaakt heb, konnen bederven, en d’onzeekerheit en twijfeling in mijn wijze van Wijsheit betrachten, daar uit ik zorgvuldiglijk getracht heb hen te verbannen, invoeren, zo men hun geschriften als de mijnen, of als vol van mijn gevoelens, ontfing. Ik heb onlangs d’ervarentheit daar af in een der gener gezien, van de welk men meest geloofde dat hy my wilde volgen, ja van de welk ik ergens geschreven heb dat ik zo groot vertrouwen op zijn geest had, dat ik niet geloofde dat hy enig gevoelen had, ’t welk ik niet voor ’t mijne zou willen aanneemen: want hy heeft in ’t voorgaande jaar een boek uitgegeven, genoemt Fundamenta Physicae, of Gronden der Natuurkunde, en schoon het schijnt dat hy daar in, zo veel de Natuurkunde en Geneeskunde aan gaat, niets gestelt heeft, ’t welk hy niet uit mijn geschriften heeft getrokken, zo uit de genen, die ik in ’t licht gegeven heb, als uit een ander, dat noch onvolmaakt is, van de natuur der dieren, ’t welk in zijn handen is gevallen



zo ben ik echter, vermits hy qualijk overgeschreven, en d’ordening verandert, en enige waarheden van d’Overnatuurkunde ontkent heeft, op de welke de gehele Natuurkunde steunen en rusten moet, verplicht hem geheellijk te verzaken, en hier de lezers te bidden dat zy nooit enig gevoelen aan my toeëigenen, zo zy ’t niet uitdrukkelijk in mijn schriften vinden , en dat zy geen voor waar aanneemen, noch in mijn geschriften, noch elders, zo zy niet zeer klaarblijkelijk zien dat het van ware gronden of Beginselen afgeleid is. 
      Ik weet ook wel dat er veel eeuwen konnen voorby gaan, eer men dus van deze gronden of Beginselen alle de waarheden, die men daar van afleiden kan, afgeleid heeft, om dat het meeste deel der gener, die noch te vinden zijn, van enige bezondere ervarentheden afhangen, die nimmer by geval voorkomen, maar van zeer verstandige lieden met grote naerstigheit en kosten gezocht moeten worden, en om dat zwarelijk gebeuren zal dat de genen, die vernuft hebben om hen wel te gebruiken, middel hebben om hen te verkrijgen, en ook om dat het meeste deel der beste verstanden zulk een quaad gevoelen van de gehele Wijsbegeerte heeft ontfangen, uit oorzaak van de gebreken, die men in de gene heeft bemerkt, de welke tot deze tijt in ’t gebruik heeft geweest, dat zy zich niet konnen begeven tot een, die beter is, te zoeken. Maar indien eindelijk ’t onderscheit, ’t welk zy tusschen deze gronden of Beginselen, en alle de genen der anderen, en ’t groot gevolg der waarheden, die men van daar afleiden kan, hen doet bekennen hoe nut en dienstig het is in ’t onderzoek dezer waarheden voort te varen, en tot welk een trap van Wijsheit, tot wat volmaaktheit des levens, en tot wat geluk zy konnen geleiden, zo dar ik geloven dat er niemant zal wezen, die niet trachten zal in zo vorderlijk



een oefening bezich te zijn, of ten minsten, die niet de genen, de welken zich met vrucht daar in oeffenen, zal bejonstigen, en met alle zijn macht zal willen helpen. Mijn hoogste wensch is dan dat onze Naneeven eens een gelukkig gevolg en uitgang daar af zien; en zo voort.





 
EERSTE DEEL 
DER BEGINSELEN 
van de 
WYSBEGEERTE. 
Van de Beginselen der menschelijke kennis.

Eerste LID. 
Dat men, om de waarheit t’onderzoeken, in ’t leven eens van alle dingen, zo veel als men kan, behoeft te twijffelen. 

DEwijl wy kinderen hebben geweest, eer wy mannen zijn geworden, en nu wel, en dan qualijk van de dingen, die voor onze zinnen verschenen zijn, toen wy noch niet het geheel gebruik van onze reden hadden, geoordeelt hebben, zo worden wy door veel oordelen, dus verhaast zijnde, belet om tot de kennis der waarheit te geraken, en daar door zodanig verrascht, dat ’er geen schijn is om daar af verlost te konnen worden, zo wy niet aanvangen eens in onz leven van alle dingen te twijffelen, in de welken wy ’t minste vermoeden van onzeekerheit vinden.

Tweede LID. 
Dat het ook nut is alle de dingen, daar af men twijffelen kan, als valsch t’aanmerken. 

HEt zal ook zeer nut zijn dat wy alle de dingen, in de welken wy de minste twijffeling konnen verdichten, als valsch ver-werpen, op dat wy, zo wy enigen daar af ontdekken, die, niet tegenstaande deze toezicht, klaarblijkelijk waar aan ons schijnen, achten zouden dat zy ook zeer zeker, en de gemakkelijksten zijn, die ’t mogelijk is te kennen.

Darde LID. 
Dat wy dese twijffeling niet tot het gebruik van onze handel moeten gebruiken.

ONdertusschen staat aan te merken dat ik niet versta dat wy zo algemeen een wijze van twijffelen zullen gebruiken, dan als wy ons beginnen te begeven tot de beschouwing der waarheit. Want het is zeker dat in ’t geen, ’t welk het beleit van onz leven betreft, wy verplicht zijn dikwijls de gevoelens te volgen, die alleenlijk waarschijnelijk zijn; vermits de gelegentheden, van onze zaken te vervorderen, byna altijt voorbygegaan zouden wezen, eer wy ons van onze twijffelingen ontslagen konden hebben: en als ’er veel zodanige gelegentheden op een zelve onderwerp voorkomen, schoon wy misschien niet meer waarschijnelijkheit in d’een, dan in d’ander, bemerken, zo wil, indien de daat geen uitstel lijd, de reden dat wy een daar af verkiezen, en haar, verkozen zijnde, stantvastelijk volgen, als of wy haar zeer zeker hadden geoordeelt.

Vierde LID. 
Waarom men van de waarheit der zinnelijke dingen mag twijffelen.

MAar dewijl wy nu geen ander voorneemen hebben, dan in d’onderzoeking der waarheit bezich te wezen, zo zullen wy voor eerst twijffelen of ’er van alle de dingen, die voor onze zinnen zijn gekomen, of die wy ons ooit ingebeelt hebben, warelijk enigen in de werrelt zijn; zo om dat wy door ervarentheit weten dat onze zinnen ons in veel voorkomingen hebben bedrogen, en dat ’et onvoorzichtigheit zou wezen ons te veel op de genen te vertrouwen, die ons bedrogen hebben, schoon ’t ook niet meer dan eens had geweest; als ook om dat wy byna altijt dromen, als wy slapen, en dat ons dan dunkt dat wy ontellijke dingen, die nergens zijn, levendig gevoelen, en ons klarelijk inbeelden; en dat ’er, als men dus gezint is van alles te twijffelen, geen teken meer overig is, daar door men weten kan of de gedachten, die in de droom komen, eer valsch zijn, dan d’anderen.

Vijfde LID. 
Waarom men ook van de Wiskundige betogingen mag twijffelen.

WY zullen ook van alle d’andere dingen twijffelen, die eertijts zeer zeker aan ons hebben geschenen; ook van de Wiskundige betogingen, en van haar beginselen, schoon zy van zich zelven klaarblijkelijk genoech zijn: om dat ’er menschen gevonden worden, die, van zodanige dingen redenerende, zich misgrepen hebben, maar voornamelijk om dat wy hebben horen zeggen dat God, die ons geschapen heeft, alles, dat hem belieft, kan doen, en om dat wy noch niet weten of hy ons zodanig heeft willen maken, dat wy altijt bedrogen zijn, ook in die dingen, die wy best menen te kennen. Want dewijl hy wel toegelaten heeft dat wy somtijts zijn bedrogen, waarom zou hy niet konnen toelaten dat wy altijt bedrogen zijn? En indien wy willen verdichten dat een almachtig God geen stichter van onz wezen is, en dat wy door ons zelven, of door enige andere middel bestaan, zo zullen wy, om dat wy deze stichter minder machtig stellen, altijt zo veel te meer stoffe hebben van te geloven dat wy niet zo volmaakt zijn, dat wy niet geduriglijk bedrogen konnen wezen.

Zeste LID. 
Dat wy een vrye wil hebben, die te weegbrengt dat wy ons konnen onthouden van de twijffelachtige dingen toe te stemmen, en ons dus beletten van bedrogen te worden.

MAar genomen dat de geen, die ons geschapen heeft, almachtig is, en dat hy ook vermaak schept in ons te bedriegen, zo zullen wy echter in ons een vrijheit vinden, die zodanig is, dat wy zo dikwijls, als wy willen, ons konnen onthouden van die dingen te geloven, de welken wy niet wel kennen, en ons dus verhoeden van ooit bedrogen te wezen.


Zevende LID.
Dat wy niet konnen twijffelen zonder wezentlijk te zijn, en dat dit d’eerste zekere kennis is, die men verkrijgen kan.

TErwijl wy dus al ’t geen, daar af wy twijffelen, en dat wy ook verdichten valsch te zijn, verwerpen, zo onderstellen wy lichtelijk dat ’er geen God, geen hemel, en geen aarde is, en dat wy geen lighaam hebben: maar wy zouden dus niet konnen onderstellen dat wy niet zijn, terwijl wy van de waarheit van alle deze dingen twijffelen. Want wy hebben zo grote tegenstrijdigheit in te bevatten dat het geen, ’t welk denkt, in de zelve tijt, daar in het denkt, niet wezentlijk is, dat wy, niet tegenstaande alle d’ongerijmtste onderstellingen, ons niet zouden konnen beletten van te geloven dat dit besluit, Ik denk, ik ben dan, waar is, en by gevolg ’t eerste en zekerste, dat voor de geen verschijnt, die zijn denkingen in ordening beleid.

Achtste LID. 
Dat men hier uit ook d’onderscheiding tusschen de ziel en ’t lighaam, of tusschen ’t denkend en lichamelijk ding bekent.

MY dunkt ook dat deze weg en middel de beste is, die wy konnen verkiezen, om de natuur van de geest, en dat hy een zelfstandigheit is, geheellijk van ’t lighaam onderscheiden, te kennen. Want als wy, die nu denken dat ’er niets buiten onzedenking warelijk of wezentlijk is, ’t geen, dat wy zijn, onderzoeken, zo zullen wy klaarblijkelijk bekennen dat wy, om wezentlijk te wezen, geen uitstrekking, geen gestalte, geen plaatselijke beweging, noch iets diergelijk, dat men aan ’t lighaam kan toeëigenen, behoeven, maar de denking alleen, die dieshalven eer en zekerder, dan enig lighamelijk ding, bekent word; dewijl wy noch twijffelen, of ’er enig ligchaam in de werelt is, en dewijl wy zekerlijk weten dat wy denken.


Negende LID.
Wat denking is.

BY de benaming van denken versta ik alle ’t geen, ’t welk in ons zodanig geschied, dat wy ’t onmiddellijk door ons zelven bespeuren: en dieshalven is hier niet alleenlijk verstaan, willen, inbeelden, maar ook bemerken of gewaar worden, het zelfde, als denken. Want indien ik zeg, ik zie, of ik wandel, ik ben dan, en dit van de ziening, of wandeling versta, die met het lighaam volbracht word, zo is ’t besluit niet zodanig onfailbaar, of ik heb noch enige stoffe van te twijffelen; om dat geschieden kan dat ik meen te zien, of te gaan, schoon ik d’ogen niet open, en niet van mijn plaats wijk, want dit gebeurt somtijts aan my terwijl ik slaap; en ’t zelve zou ook misschien konnen gebeuren, zo ik geen lighaam had: in plaats dat, zo ik dit alleenlijk van de doening mijner denking, of van de bemerking of gewaarwording meen, dat is van de kennis, die in my is, die te weegbrengt dat my dunkt dat ik zie of wandel, dit zelve besluit zo volkomentlijk waar is, dat ik ’er niet af kan twijffelen, vermits het tot de geest toepast word, die alleen de macht heeft van te bemerken of gewaar te worden, en van te denken, op wat wijze het ook is.

Tiende LID.
Dat’er kundigheden zijn, van zich zelven zo klaar, dat men hen verduistert, zo men hen naar de wijze der Scholen wil bepalen, en dat zy niet door oeffening verkregen, maar met ons geboren worden.

IK verklaar hier niet veel andere namen, die ik alreê gebruikt heb, of in de volgende dingen zal gebruiken, om dat my dunkt dat zy door zich zelven genoech bekent zijn. En ik heb dikwijls aangemerkt dat de Wijsbegerigen, trachtende door de regelen van hun Redenkonst de dingen te verklaren, die van zich zelven klaar zijn, niets te weeg hebben gebracht, dan dat zy hen verduistert hebben. En als ik gezegt heb dat dit voorstel, Ik denk, ik ben dan, ’t eerste en zekerste is, dat voor de geen verschijnt, die zijn denkingen in ordening beleid; zo heb ik echter daarom niet ontkent dat men te voren moet weten wat denking, wat zekerheit, en wat wezentlijkheit is, en dat men, om te denken, wezentlijk moet wezen, en andere diergelijke dingen: maar dewijl dit zo enkele en eenvoudige kundigheden zijn, dat wezentlijk is, zo heb ik niet geoordeelt dat zy hier behoorden in achting te komen.

Elfde LID.
Hoe wy onze geest klarelijker, dan onz lighaam, konnen kennen.

OM te weten dat de kennis, die wy van onze geest hebben, voor de gene van ’t lighaam gaat, en dat zy zonder weêrga klaarblijkelijker, en zodanig is, dat, schoon ’er geen lighaam was, wy nochtans reden zouden hebben om te besluiten dat de geest echter het geen zou zijn, dat hy is, zo zullen wy, door een licht, dat naturelijk in onze geest is, aanmerken dat het niets geen hoedanigheden, noch eigenschappen heeft, daar af het aangedaan word, en dat ter plaats, daar wy enigen van hen bespeuren, nootzakelijk een ding, of zelfstandigheit, daar van zy afhangen, gevonden moet worden. Dit zelve licht toont ook aan ons dat wy een ding of zelfstandigheit zo veel te beter kennen, als wy meer eigenschappen daar in bemerken. ’t Is zeker dat wy veel meer daar af in onze geest bemerken, dan in enig ander ding, om dat ’er niets is, ’t welk ons verwekt tot kennen, wat het ook is, dat ons noch niet zekerlijker beweegt om onze geest te kennen. Tot een voorbeelt, zo ik my vroedmaak dat ’er een aardrijk is, om dat ik ’t raak of zie, zo moet ik hier uit, door een reden, die noch krachtiger is, my overreden dat mijn geest wezentlijk is: vermits het geschieden kan dat ik d’aarde meen te raken, schoon ’er misschien geen aarde in de werrelt is, en dat het niet mogelijk is dat ik, te weten mijn geest, niets zy, terwijl hy dit denkt. Wy konnen desgelijks van alle d’andere dingen besluiten, die in onze denking komen, te weten dat wy, die hen denken, wezentlijk zijn, schoon de dingen misschien valsch zijn, en geen wezentlijkheit hebben.


Twaalfde LID.
Waarom onze geest niet aan alle menschen gelijkelyk bekent word.

DE genen, die niet in ordening de Wijsbegeerte betrachtten, hebben andere gevoelens op dit stuk gehad, om dat zy nooit naaukeuriglijk genoech hun geest, of ’t geen, dat denkt, van ’t lighaam, of van ’t geen, dat in langte, breette en diepte uitgestrekt is, onderscheiden hebben. Want hoewel zy onbeschroomdelijk geloofden dat zy wezentlijk in de werrelt waren, en dat zy daar af groter verzekering, dan van enig ander ding, hadden, zo hebben zy echter niet bemerkt dat zy hier by zich zelven hun geest alleen moesten verstaan; maar in tegendeel, zy hebben eer hun lighamen alleen gemeent, die zy met d’ogen zagen, en met de handen tastten, en aan de welken zy t’onrecht de macht van te bemerken, of gewaar te worden, toeëigenden: en dit heeft hen afgeweert van de natuur van hun geest te begrijpen.

Dartiende LID.
In welk een zin men zeggen mag dat men, zo men God niet kent, geen zekere kennis van enig ander ding kan hebben.

MAar als de geest, die in dezer voegen zich zelf kent, en noch van alle andere dingen twijffelt, omzichtigheit gebruikt, om te trachten zijn kennis wijder uit te strekken, zo vind hy eerstelijk in zich de denkbeelden van veel dingen; en terwijl hy hen alleenlijk aanschout, en niet verzekert, noch ontkent dat ’er iets buiten hem is, ’t welk met deze denkbeelden gelijk is, zo is hy buiten gevaar van zich te misgrijpen. Hy vind ook enige gemene kundigheden, daar af hy verscheide betogingen maakt, die hem zo volkomentlijk overreden, dat hy niet van de waarheit daar af kan twijffelen, terwijl hy daar op merkt. Tot een voorbeelt, hy heeft in zich de denkbeelden der getallen en gestalten, en heeft ook onder zijn gemene kundigheden dat, zo men even by even doet, ’t geen, dat daar af voortkoomt, ook even zal zijn; en veel andere dingen, zo klaarblijkelijk als dit, door dewelken men lichtelijk kan betogen dat de drie hoeken van een driehoek met twee rechte hoeken gelijk zijn; en zo voort. Dieshal-ven, hy overreed aan zich zelf dat deze, en diergelijke dingen waar zijn, zo lang hy op ’t voorgaande, uit het welk hy die afgeleid heeft, merkt. Maar dewijl hy niet altijt met zo grote opmerking daar op kan denken, als hy aan enig besluit gedenkt, zonder op d’ordening, daar door het betoogt kan worden, te merken, en dat hy ondertusschen denkt dat de Stichter van zijn wezentlijkheit hem zodanig van natuur heeft konnen scheppen, dat hy in al’t geen doolde, ’t welk zeer klaarblijkelijk aan hem scheen; zo ziet hy wel dat hy gerechtige oorzaak heeft om van de waarheit van al ’t geen te wantrouwen, dat hy niet onderscheidelijk bemerkt, en dat hy geen zekere wetenschap kan hebben, eer hy de Stichter van zijn oorsprong kent.

Viertiende LID.
Hier uit, dat in onze bevatting van God nootzakelijke wezentlijkheit begrepen is, word met recht besloten dat God wezentlijk is.

DEze geeft, daar na onder de verscheide denkbeelden, die hy in zich heeft, aanmerkende dat ’er een van een opperste verstanelijk, opperste machtig, en opperste volmaakt wezen is, ’t welk verre het voornaamste van alle is, bekent daar in een wezentlijkheit niet alleenlijk, mogelijk en gebeurelijk, gelijk in de denkbeelden van alle d’andere dingen, die hy onderscheidelijk bevat, maar zeer nootzakelijk en eeuwig. En gelijk hy hier uit, (om een voorbeelt by te brengen) dat hy bevat in ’t denkbeelt van de driehoek nootzakelijk begrepen te wezen dat des zelfs drie hoeken met twee rechte hoeken gelijk zijn, zich volkomentlijk overreed dat een driehoek drie hoeken heeft, die even aan twee rechte hoeken zijn; zo moet hy ook, uit dit enige, dat hy bevat dat de nootzakelijke en eeuwige wezentlijkheit in ’t denkbeelt van ’t opperste volmaakte wezen begrepen is, volkomentlijk besluiten dat het opperste volmaakt wezen wezentlijk is.

Vijftiende LID.
Dat niet op gelijke wijze de nootzakelijke, maar alleenlijk de gebeurelijke wezentlijkheit in de bevattingen der andere dingen begrepen is.

HY zal zich noch meer van de waarheit van dit besluit konnen verzekeren, zo hy aanmerkt dat hy niet het denkbeelt van enig ander ding in zich heeft, daar in hy bemerkt op gelijke wijze een nootzakelijke wezentlijkheit begrepen te wezen. Want hy zal hier uit verstaan dat hy dit denkbeelt van ’t opperste volmaakt wezen niet heeft verdicht, en dat het geen gedrochtelijke, maar een ware en onveranderlijke natuur, en die warelijk wezentlijk is, vertoont, dewijl de nootzakelijke wezentlijkheit daar in begrepen is.

Zestiende LID.
De vooroordelen beletten dat deze nootzakelijkheit van Gods wezentlijkheit aan yder klarelijk bekent word.

ONze geest, zeg ik, zal deze waarheit lichtelijk aan zich konnen vroedmaken, zo hy zich eerst geheellijk van de vooroordelen verlost. Maar dewijl wy gewent zijn in alle d’andere dingen de wezentheit van de wezentlijkheit t’onderscheiden, en ook verscheide denkbeelden der dingen, die nergens zijn, en nooit geweest hebben, naar onz believen te verdichten; zo gebeurt het lichtelijk dat, als wy, in de beschouwing van ’t opperste volmaakt wezen, niet volkomentlijk aandachtig zijn, wy twijffelen of misschien des zelfs denkbeelt niet een van de genen is, die wy naar onz believen verdichten, of ten minsten tot welkers wezentheit de wezentlijkheit niet behoort.

Zeventiende LID.
Hoe de voorwerpige volmaaktheit van een uit onze denkbeelden groter is, hoe des zelfs oorzaak ook groter behoort te wezen.

WYders, als wy de denkbeelden, die wy in ons hebben, aanmerken, zo zien wy wel dat zy, voor zo veel zy zekere wijzen van denken zijn, niet veel van malkander verschillen; maar dat zy echter, voor zo veel ’t een denkbeelt een ding, en ’t ander een ander vertoont, zeer verscheiden zijn; en dat, hoe zy meer voorwerpige volmaaktheit in zich begrijpen, hoe der zelver oorzaak volmaakter behoort te wezen. Want gelijk men, zo iemant het denkbeelt van een zeer konstig werkstuk in zich heeft, met recht mag vragen, van welke oorzaak hy dat heeft: te weten, of hy ergens zodanig een werkstuk, van een ander gemaakt, gezien heeft; of hy de wetenschap der hantwerken zo naaukeuriglijk heeft geleert, en of zijn vernuft zo schrander is, dat het zodanig een werkstuk, ’t welk het te voren nooit gezien heeft, bedenken en uitvinden kan; vermits de gehele konst, die in dit denkbeelt alleenlijk voorwerpelijk, of als in afbeelding, begrepen is, in des zelfs oorzaak, hoedanig die ook is, niet alleenlijk voorwerpelijk, of vertonelijk, ten minsten in d’eerste en voorname oorzaak, maar in de daat zelf vormelijk of uitsteekentlijk begrepen moet wezen.

Achtiende LID.
Dat men hier uit weêr betogen kan dat God wezentlijk is.

DEsgelijks, om dat wy het denkbeelt van God, of van ’t opperste wezen in ons hebben, zo mogen wy met recht onderzoeken van welke oorzaak wy dat hebben; en wy zullen daar in zo groot een onmetelijkheit vinden, dat wy daar door volkomentlijk verzekert zullen zijn dat het niet in ons gekomen kan wezen dan van een ding, in ’t welk warelijk de vervulling aller volmaaktheden is, te weten van God, die dadelijk wezentlijk is: want door ’t naturelijk licht is niet alleenlijk klaarblijkelijk, dat het niets niet iets kan voortbrengen, en dat het geen, ’t welk volmaakter is, niet van ’t geen, ’t welk min volmaakt is, als van d’uitwerkende en gehele oorzaak, te voorschijn koomt; maar dat ook in ons geen denkbeelt of beelt van enig ding kan wezen, van ’t welk niet ergens, of in ons, of buiten ons, enig opperbeeldenaar, alle des zelfs volmaaktheden dadelijk begrijpende, wezentlijk is. En dewijl wy weten dat wy veel gebreken onderworpen zijn, en dewijl wy deze volmaaktheden, welkers denkbeelt wy hebben, geensins in ons vinden, zo besluiten wy hier uit met recht dat zy in iemant, die verscheiden van ons is, te weten in God, zijn, of dat zy ten minsten daar in eertijts hebben geweest; en hier uit, dat zy onëindig waren, volgt dat zy ’er noch zijn.

Negentiende LID.
Hoewel wy Gods natuur niet begrijpen, zo kennen wy echter zijn volmaaktheden klarelijker, dan alle andere dingen.

DIt is zeker en klaarblijkelijk aan de genen, die gewent zijn Gods denkbeelt t’aanschouwen, en des zelfs opperste vol-maaktheden t’aanmerken. Want hoewel wy hen niet begrypen, om dat de natuur van ’t oneindig zodanig is, dat zy van ons, die eindig zijn, niet begrepen word; zo konnen wy hen echter klarelijker en onderscheidelijker, dan enige lighamelijke dingen, verstaan, om dat zy onze denking meer vervullen, en eenvoudiger en enkelder zijn, en door geen bepalingen verduistert worden. Daar is ook geen beschouwing, die meer kan helpen om onz verstant volmaakter te maken, en ’t welk van meer belang is, dan dit, om dat d’aanmerking van een onderwerp, ’t welk geen eindpalen in zijn volmaaktheden heeft, ons met vernoeging en verzekering ophoopt.

Twintigste LID.
Wy zijn niet van ons zelven, maar van God gemaakt; en dieshalvens is hy wezenlijk.

MAar dewijl alle menschen dit niet merken, en dewijl wy niet (gelijk de genen, die ’t denkbeelt van enig konstig gebou hebben, gemenelijk weten van waar zy ’t hebben ontfangen) gedenken dat Gods denkbeelt ons eertijts van God aangekomen is, om dat wy ’t altijt gehad hebben, zo staat ons noch t’onderzoeken van wie wy zijn, die het denkbeelt van Gods opperste volmaaktheden in ons hebben; om dat door ’t naturelijk licht klaarblijkelijk is dat het geen, ’t welk iets volmaakter boven zich kent, niet van zich is, vermits het aan zich zelf alle volmaaktheden, welkers denkbeelt het in zich heeft, gegeven zou hebben; en dat het dieshalven niet van iets kan wezen, ’t welk niet alle deze volmaaktheden in zich heeft, dat is ’t welk niet God is.

Eenëntwintigste LID.
De during van onze wezentlijkheit is genoech om Gods wezentlijkheit te betogen.

DAar is niets, ’t welk de klaarblijkelijkheit van deze betoging kan verduisteren, zo wy op de natuur van de during des tijts, of der dingen merken, de welke zodanig is, dat de delen daar af niet van malkander afhangen, noch ooit gelijkelijk wezentlijk zijn: en dieshalven uit dit, dat wy nu zijn, volgt niet dat wy in de tijt, die naast volgt, ook zullen wezen, ’t en zy enige oorzaak, te weten deze zelve, die ons eerst voortgebracht heeft, ons geduriglijk als weêr voortbrengt, dat is onderhoud. Want wy bekennen lichtelijk dat ’er geen kracht in ons is, door de welke wy ons zelven onderhouden, en dat de geen, in de welk zo grote kracht is, dat hy ons, die verscheiden van hem zijn, bewaart, zo veel te meer zich zelf bewaart en onderhoud, of eer dat hy niemants bewarenis behoeft, en eindelijk God is.

Tweeëntwintigste LID.
Dat men uit onze wijze van Gods wezentlijkheit te kennen, hier verklaart, ook te gelijk alle des zelfstoevoegingen kent, voor zo veel zy door de naturelijke kracht van ’t vernuft te kennen zijn.

WY verkrijgen noch een groot voordeel met Gods wezentlijkheit in dezer voegen, te weten door des zelfs denkbeelt, te bewijzen, dat wy te gelijk, zo veel de zwakheit van onze natuur bereiken kan, bekennen wie hy is. Want wy, op des zelfs denkbeelt, ons ingeboren, merkende, zien dat hy eeuwig, alweetend, almachtig, de bron van alle goetheit en waarheit, de Schepper aller dingen is, en eindelijk dat hy alle deze dingen in zich heeft, in de welken wy klarelijk enige oneindige volmaaktheit, of door geen onvolmaaktheit bepaalt, konnen bemerken.

Drieëntwintigste LID.
Dat God niet lighamelijk is, en niet door behulp der zinnen bemerkt word, gelijk wy, en dat hy geen Stichter van de zonde is.

WAnt in de werrelt zijn veel dingen, die bepaalt, en in eniger wijze onvolmaakt zijn, schoon wy daar in enige volmaaktheden bemerken. Maar wy begrijpen lichtelijk dat het niet mogelijk is dat enigen van deze onvolmaakte dingen in God zijn. Dieshalven, dewijl de natuur van ’t lighaam in uitstrekking bestaat, en dewijl ’t geen, dat uitgestrekt is, in veel delen gedeelt kan worden, en dat dit gebrek aanwijst, zo besluiten wy dat God geen lighaam is. En hoewel het in ons volmaaktheit is, dat wy door de zinnen gewaar worden, nochtans dewijl in alle gewaarwording lijding is, en lijden is van iemant af te hangen, zo staat geensins t’achten dat God gewaarword, maar alleenlijk verstaat en 


wil; en dit noch niet gelijk wy door werkingen, die enigsins verschillen, maar zodanig, dat hy door een enige, en altijt de zelfde en eenvoudigste doening alles gelijkelijk verstaat, wil en werkt; alles, zeg ik, dat is alle dingen: want hy wil niet de boosheit van de zonde, om dat zy geen ding is.

Vierëntwintigste LID.
Na dat men bekent heeft dat God is, zo moet men, om tot de kennis der schepselen te komen, gedenken dat onz verstant eindig, en Gods macht onëindig is.

DEwijl wy dan bekent hebben dat God wezentlijk, en alleen de ware oorzaak is van al het geen, dat is, of wezen kan, zo zullen wy zonder twijffel de beste middel, om de waarheit t’ontdekken, gebruiken, zo wy van de kennis, die wy van God zelf hebben, voortgaan tot de verklaring der dingen, die hy geschapen heeft, en zo wy pogen de kundigheden, die naturelijk in ons zijn, van daar zodanig af te leiden, dat wy de volmaaktste wetenschap hebben, dat is, dat wy d’uitwerkingen door hun oorzaken kennen. Maar om dit veiliglijk, en zonder gevaar van te dolen aan te vangen, zo moeten wy deze voorzichtigheit gebruiken, dat wy zo dikwijls, als wy de natuur van enig ding willen onderzoeken, gedenken dat God, de Stichter der dingen, oneindig is, en dat wy geheellijk eindig zijn.

Vijfëntwintigste LID.
Men moet al ’t geen geloven, ’t welk van God geopenbaart is, hoewel het boven onz begrip gaat.

IN voegen dat, zo God misschien aan ons, of aan anderen van zich zelf iets openbaart, dat de naturelijke krachten van onz vernuft overtreft, gelijk zijn de geheimenissen van Christus vleeschwording, en der Drieëenheit, wy niet weigeren zullen zulks te geloven, schoon wy het niet klarelijk verstaan: en wy zullen geensins verwondert wezen van dat ’er veel dingen zijn, zo in zijn onmeetelijke natuur, als ook in de dingen, die hy geschapen heeft, de welken onz begrip overtreffen.

Zesentwintigste LID.
Men moet nimmer van ’t oneindig twistreedenen; maar alleenlijk deze dingen, in de welken wy geen einden bemerken, gelijk d’uitstrekking des werrelts, de deellijkheit der delen van de stoffe, ’t getal der starren, en diergelijke dingen, voor onbepaalt houden.

WY zullen dus nooit door enige twistreedeningen van ’t oneindig vermoeit worden. Want zeker, dewijl wy eindig zijn, zo zou ’t ongerijmt wezen dat wy aanvingen iets daar af te bepalen, en te pogen dat dus als eindig te maken, en te begrijpen. Wy zullen ons dieshalven niet bekommeren met aan de genen t’antwoorden, die vragen, of de helft van een oneindige lijn oneindig is, en of ’t oneindig getal even of oneeven is, en diergelijke dingen; om dat alleenlijk de genen, die wanen dat hun geest oneindig is, menen dat men zodanige zwarigheden behoort t’onderzoeken. Doch wy zullen alle de dingen, in de welken wy, onder zekere aanmerking, geen einde konnen vinden, niet verzekeren oneindig te wezen, maar hen als onbepaalt aanschouwen. Dieshalven, om dat wy ons geen zo grote uitstrekking konnen inbeelden, of wy verstaan dat ’er noch groter kan wezen, zo zullen wy zeggen dat de grootheit der mogelijke dingen onbepaalt is: en om dat geen lighaam in zo veel delen gedeelt kan worden, of men kan yder van deze delen noch in anderen, die kleinder zijn, delen, zo zullen wy achten dat de hoegrootheit zonder bepaling deellijk is; en om dat wy niet zo groot een getal van starren konnen verdichten, of wy geloven dat God noch groter getal kan scheppen, zo zullen wy ook onderstellen dat der zelver getal onbepaalt is, en dus met d’andere dingen.

Zevenëntwintigste LID.
Wat onderscheit dat ’er tusschen ’t onbepaalde, en oneindige is.

EN wy zullen deze dingen eer onbepaalt, dan oneindig noemen, zo om de naam van oneindig voor God alleen te bewaren, om dat wy in hem alleen niet alleenlijk geheel geen eindpalen bekennen, maar ook stelliglijk verstaan geen te wezen; als ook om dat wy niet op gelijke wijze stelliglijk verstaan dat enige  dingen ten deel eindpalen derven, maar alleenlijk ontkenniglijk belijden dat wy der zelver eindpalen, zo zy enigen hebben, niet konnen vinden.

Achtëntwintigste LID.
Men moet niet onderzoeken tot wat einde God yder ding gemaakt heeft, maar alleenlijk door wat middel hy gewilt heeft dat het voortgebracht wierd.

WY zullen ons ook niet verletten met t’onderzoeken wat einden en gemerken God, in ’t scheppen van de werrelt, zich voorgestelt heeft, en wy zullen ’t onderzoek der eindelijke oorzaken geheellijk uit onze Wijsbegeerte verwerpen: want wy moeten geen zo hoge inbeelding van ons zelven hebben, dat wy achten dat hy ons deelgenoten van zijn raden heeft gemaakt. Maar wy, hem als d’uitwerkende oorzaak aller dingen aanmerkende, zullen alleenlijk trachten door ’t naturelijk licht, dat hy in ons geplant heeft, te vinden hoe deze dingen, die wy door de zinnen gewaar worden, voortgebracht zijn; en wy zullen door de genen van zijn toevoegingen, daar af hy gewilt heeft dat wy enige kennis zouden hebben, verzekert wezen dat het geen, ’t welk wy eens klarelijk en onderscheidelijk bemerkt hebben tot de natuur dezer dingen te behoren, de volmaaktheit heeft van waar te wezen. Wy moeten echter, gelijk alreê gezegt is, gedachtig zijn dat men op dit naturelijk licht alleenlijk zo lang moet vertrouwen, als van God zelf niets, dat strijdig is, geopenbaart word.

Negenëntwintigste LID.
God is geen oorzaak van doling.

GOds eerste toevoeging, die hier in aanmerking koomt, is, dat hy ten hoogste waarachtig, en een oorsprong van alle licht is: in voegen dat het niet mogelijk is dat hy ons bedriegt, dat is dat hy eigentlijk en stelliglijk d’oorzaak der dolingen is, den welken wy ons bevinden onderworpen te wezen. Want hoewel te konnen bedriegen by de menschen een bewijs van schranderheit schijnt te wezen, zo koomt echter de wil van te bedriegen alleenlijk uit boosheit, of uit vrees en zwakheit; en kan dieshalven niet in God komen.

Dartigste LID.
Hier uit volgt dat alle ’t geen, dat wy klarelijk bevatten, waar is; ’t welk ons van de twijffelingen, hier voor bygebracht, verlost.

EN hier uit volgt dat het licht der natuur, of de macht van te kennen, die God aan ons gegeven heeft, nooit enig voorwerp bereikt, ’t welk niet waar is, voor zo verre zy dat bereikt, dat is voor zo verre zy dat klarelijk en onderscheidelijk bevat. Want hy zou met recht een bedrieger genoemt worden, zo hy een verkeerde macht, en die ’t valsche voor ’t ware neemt, aan ons gegeven had. Dus word deze grootste en bovengelooffelijke twijffeling wechgenomen, die hier uit sproot, dat wy noch niet wisten of wy misschien zodanig van natuur waren, dat wy ook in die dingen bedrogen wierden, die de klaarblijkelijksten aan ons schenen te wezen. Ja alle d’andere oorzaken van twijffelen, hier voor gedacht, worden lichtelijk door dit beginsel wechgenomen; en de wiskundige waarheden moeten ook niet langer aan ons verdacht wezen, om dat zy zeer klaarblijkelijk zijn. En indien wy bemerken wat in de zinnen, wat in ’t waken, of wat in de slaap klaar en onderscheiden is, en dat van ’t geen, ’t welk duister en verwart is, afscheiden, zo zullen wy lichtelijk bekennen wat in yder ding voor waar te houden is. Ik zal my hier niet wijder verklaren, om dat ik in mijn overnatuurkundige Bedenkingen bredelijk daar af gehandelt heb; en ’t geen, ’t welk terstont volgt, zal dienstig wezen om zulks noch beter te verklaren.

Eenëndartigste LID.
Onze dolingen zijn, ten opzicht van God, alleenlijk ontkenningen, maar ten opzicht van ons ontbeeringen, of gebreken.

MAar dewijl dikwijls gebeurt dat wy bedrogen worden, schoon God geen bedrieger is, zo moeten wy, om d’oorsprong en oorzaak onzer dolingen op te speuren, en te leren zich daar af te verhoeden, aanmerken dat zy niet zo zeer van onz verstant, als van onze wil, afhangen; en dat zy geen dingen zijn, tot welkers voortbrenging Gods dadelijke medewerking vereischt word: maar dat zy, als zy aan God toegepast worden, alleenlijk 
 
ontkenningen, of weigeringen zijn, dat is dat hy niet alles, dat hy kan geven, aan ons gegeven heeft, en dat wy door gelijke middel zien dat hy niet gehouden was zulks aan ons te geven; in plaats dat zy, ten opzicht van ons, ontbeeringen, gebreken en onvolmaaktheden zijn.

Tweeëndartigste LID.
In ons zijn alleenlijk twee wijzen van denken, te weten de bevatting van ’t verstant, en de werking van de wil.

WAnt alle wijzen van denken, die wy in ons bevinden, konnen tot twee algemene wijzen gebracht worden, van de welken d’een de bevatting of werking van ’t verstant, en d’ander de willing, of werking van de wil is. Want gewaar te worden, inbeelden, en dingen, die zuiverlijk verstanelijk zijn, te begrijpen, zijn alleenlijk verscheide wijzen van bevatten; gelijk te begeren, afkeerig te wezen, bevestigen, ontkennen, en twijffelen verscheide wijzen van willen zijn.

Drieëndartigste LID.
Wy dolen niet, dan als wy van een ding oordelen, van ’t welk wy noch niet genoech kennis hebben.

ALs wy iets bemerken, zo zijn wy niet in gevaar van te dolen, indien wy slechs geensins daar af oordelen; gelijk ook niet, als wy alleenlijk ’t geen bevestigen of ontkennen, ’t welk wy klarelijk en onderscheidelijk bevatten dat bevestigt of ontkent moet worden. Maar ’t geen, ’t welk ons gemenelijk doet dolen, is dat wy dikwijls oordelen, schoon wy geen naaukeurige kennis van ’t geen hebben, dat wy oordelen.

Vierëndartigste LID.
Dat niet alleenlijk het verstant, maar ook de wil, vereischt word om t’oordelen.

IK beken dat wy niet van iets konnen oordelen, zo onz verstant daar niet bykoomt, om dat het niet schijnbaar is dat onze wil het geen toestemt, ’t welk van onz verstant geensins begrepen word: maar dewijl de wil volkomentlijk nootzakelijk is, om onze toe-stemming tot het geen te geven, dat wy enigsins hebben bevat, en dewijl het niet nootwendig is dat wy, om een oordeel by de fleur te doen, een gehele en volkome kennis hebben, zo gebeurt dikwijls dat wy onze toestemming aan dingen geven, daar af wy niet, dan een verwarde kennis, hebben.

Vijfëndartigste LID.
De wil strekt zich wijder uit, dan ’t verstant, en d’oorzaak der dolingen spruiten uit de wil.

DE bevatting van ’t verstant strekt zich alleenlijk tot deze weinige dingen uit, die voor haar verschijnen, en is altijt zeer eindig of bepaalt. Maar de wil kan enigsins oneindig of onbepaalt gezegt worden; dewijl wy nooit iets bemerken, ’t welk het voorwerp van enige andere wil, ja ook van deze onmeetelijke wil, die in God is, kan wezen, tot het welk onze wil zich ook niet uitstrekken kan: in voegen dat wy hem lichtelijk verder uitstrekken, dan tot de dingen, die wy klarelijk begrijpen. En als wy dit doen, zo is ’t geen wonder dat wy somtijts dolen.

Zesendartigste LID.
Men kan onze dolingen God niet aantijgen.

MEn kan echter geensins verdichten dat God de stichter en oorsprong onzer dolingen is, schoon hy geen alweetend verstant aan ons gegeven heeft: want alle geschape verstant is eindig, of bepaalt, en de natuur van ’t eindig of bepaalt verstant is, zich niet tot alles uit te strekken.

Zevenëndartigste LID.
De grootste volmaaktheit van de mensch is dat hy een vrije wil heeft, en dat hy daar door of lof- of lasterenswaerdig word.

MAar dat de wil zich meê zeer wijd uitstrekt past ook aan des zelfs natuur: en de grootste volmaaktheit, die de mensch heeft, is dat hy door de wil werkt, dat is vrywilliglijk, en dus door zekere eige en bezondere wijze meester van zijn doeningen is, en daarom lof verdient, als men hen wel beleid. Want men prijst niet de konstgebouwen, om dat zy alle de bewegin-gen, tot de welken zy gemaakt zijn, wel en naaukeuriglijk vertonen, vermits zy die nootzakelijk dus vertonen; maar men prijst der zelver werkmeester, dat hy hen zo konstiglijk gemaakt heeft, vermits hy hen niet nootzakelijk, maar gewilliglijk dus heeft gemaakt. Op gelijke wijze behoort men iets meer aan ons toe t’eigenen dat wy ’t ware omhelzen, als wy ’t omhelzen, om dat wy ’t gewilliglijk doen, dan of wy niet konden laten dat t’omhelzen.

Achtëndartigste LID.
Dat wy dolen is een gebrek in onze doening, en niet in onze natuur: en de gebreken der onderzaten konnen dikwijls aan andere meesters, maar niet aan God toegeëigent worden.

DAt wy in dolingen vallen is wel een gebrek in onze doening, of in ’t gebruik van de vryheit, maar niet in onze natuur, vermits zy altijt de zelfde is, schoon onze oordelen waar of valsch zijn. En hoewel God zo groot een deurzichtigheit aan onz verstant had konnen geven, dat wy nooit konden dolen, zo hebben wy echter geen recht om zulks van hem t’eisschen. Want hoewel onder ons de geen, die enig quaat heeft konnen beletten, en dat niet belet heeft, daarom gelastert, en als schuldig geoordeelt word; zo is ’t echter niet desgelijks ten opzicht van God, vermits de macht, die de menschen over malkander hebben, ingestelt is om de genen, die minder dan zy zijn, van quaatdoen af te weren, en vermits d’almachtigheit, die God over de werrelt heeft, zeer vry en volkomen is. Wy moeten dieshalven hem bedanken van de goederen, die hy aan ons meêgedeelt heeft, en niet klagen van dat hy niet alles heeft gegeven, ’t welk wy weten dat hy meêdeelen kon.

Negenëndartigste LID.
Dat de vryheit van de wil zonder enig bewijs bekent word, door d’enige ervarentheit, die wy daar af hebben.

VOorts, het is zo klaarblijkelijk dat wy een vryheit in onze wil hebben, en dat wy naar onz believen veel dingen konnen toestemmen, en niet toestemmen, dat dit onder d’eerste en gemeenste kundigheden, die ons ingeboren zijn, getelt mag worden. Wij hebben te voren hier af een zeer klaar bewijs gehad,  want in de zelve tijt, in de welk wy van alles twijffelden, en onderstelden dat de geen, die ons geschapen heeft, zijn macht besteedde om ons op alle wijzen te bedriegen, bespeurden wy in ons zo groot een vryheit, dat wy ons konden onthouden van ’t geen te geloven, ’t welk wy noch niet volmaaktelijk wel kenden. Nu, ’t geen, ’t welk wy onderscheidelijk bemerken, en daar af wy, in zo algemeen een schorssing, niet konden twijffelen, is zo zeker, als enig ander ding, dat wy ooit konnen kennen.

Veertigste LID.
Dat wy ook zekerlijk weten dat God alle dingen gevoorschikt heeft.

MAar dewijl wy, nu God kennende, begrijpen dat in hem zo onmetelijk een macht is, dat wy menen dat het onbetamelijk is t’achten dat ’er ooit iets van ons gedaan kan worden, ’t welk niet te voren van hem gevoorschikt was, zo konnen wy ons lichtelijk in grote zwarigheden inwikkelen, indien wy pogen deze voorschikking van God met de vryheit van onze wil te vereenigen, en hen beide te gelijk te begrijpen, dat is met onz verstant de gehele uitstrekking van onze vrije wil, en d’ordening van d’eeuwige voorzienigheit t’omhelzen, en als te bepalen.

Eenënveertigste LID.
Hoe de vryheit van onze wil, en Gods voorschikking gezamentlijk vereenigt konnen worden.

MAar wy zullen ons daar af ontlasten, zo wy gedenken dat onze geest eindig, en dat Gods macht, door de welke hy niet alleenlijk alle dingen, die zijn, of konnen wezen, van eeuwigheit te voren geweten, maar ook gewilt en gevoorschikt heeft, oneindig is. Dit doet dat wy wel verstant genoech hebben, om klarelijk en onderscheidelijk te kennen dat deze macht in God is, maar dat wy niet genoech hebben, om haar uitstrekking zodanig te begrijpen, dat wy konnen weten hoe zy de doeningen der menschen geheellijk vry en onbepaalt laat; en dat wy van d’andere zijde ook zodanig van de vryheit en onverschillentheit, die in ons is, verzekert zijn, dat ’er niets is, ’t welk wy klarelijker kennen; in voegen dat Gods almachtigheit ons niet moet be-letten zulks te geloven. Want het zou wanschikkelijk wezen dat wy van een ding twijffelden, ’t welk wy innerlijk begrijpen, en by ons bevinden, en dit om dat wy een ander ding niet begrijpen, dat wy door ervarentheit wisten onbegrijpelijk aan ons te wezen.

Tweeënveertigste LID.
Hoe wy, schoon wy niet willen dolen, echter door onze wil dolen.

MAar dewijl wy weten dat alle onze dolingen van onze wil afhangen, zo zal men zich misschien verwonderen van dat wy ooit dolen, dewijl ’er niemant is, die dolen wil. Men moet aanmerken dat ’er groot onderscheit in is tusschen te willen dolen, en zijn toestemming aan gevoelens te willen geven, die oorzaak zijn van dat wy somtijts dolen. En hoewel ’er warelijk niemant is, die uitdrukkelijk dolen wil, zo vind men echter naauwelijks iemant, die niet dikwijls de dingen wil toestemmen, in de welken, zonder zijn weten, de doling begrepen is. Ja de begeerte zelve van waarheit te kennen brengt dikwijls te weeg dat de genen, die niet weten hoe men haar naspeuren moet, van de dingen, die zy niet bevatten, oordelen, en dieshalven dolen.

Drieënveertigste LID.
Dat wy niet konnen dolen, als wy alleenlijk van de dingen oordelen, die wy klarelijk en onderscheidelijk begrijpen.

MAar ’t is zeker dat wy nooit het valsche voor ’t ware zullen aanneemen, zo wy alleenlijk onze toestemming aan die dingen geven, die wy klarelijk en onderscheidelijk begrijpen. ’t Is zeker, zeg ik, om dat, dewijl God geen bedrieger is, de macht van te bevatten, die hy aan ons gegeven heeft, niet naar ’t valsche kan strekken, gelijk ook niet de macht van toe te stemmen, als zy zich alleenlijk tot het geen, ’t welk men klarelijk bevat, uitstrekt. En hoewel dit met geen reden bewezen wierd, zo is het echter van de natuur in yders gemoed zodanig ingedrukt, dat wy, t’elkens als wy iets klarelijk begrijpen, dat van zelf toestemmen, en geensins van de waarheit daar af konnen twijffelen.

Vierënveertigste LID.
Dat wy altijt qualijk oordelen, als wy ’t geen, ’t welk wy niet klarelijk begrijpen, toestemmen, schoon wy by geval de waarheit treffen, en dat dit hierom gebeurt, dat wy onderstellen dat het te voren genoech aan ons bekent was.

’t IS ook zeker dat wy t’elkens, als wy enige reden toestemmen, daar af wy geen naaukeurige kennis hebben, of dolen, of alleenlijk by geval de waarheit treffen, zonder daar af verzekert te wezen, en zonder te weten of wy niet dolen. Ik beken wel dat het zelden gebeurt dat wy van iets, daar af wy ter zelve tijt bekennen dat wy ’t niet onderscheidelijk genoech kennen, oordelen, om dat het licht van de natuur ons voorleest dat wy nimmer van iets moeten oordelen, dan van ’t geen, dat wy onderscheidelijk kennen, eer wy daar af oordelen. Maar wy dolen zeer gemenelijk hier in, dat wy menen dat wy eertijts veel dingen hebben gekent, en dat wy zo haast, als wy ’er aan gedenken, onze toestemming daar aan geven, als of wy hen genoech onderzocht hadden, hoewel wy ’er warelijk nooit een naaukeurige kennis af gehad hebben.

Vijfënveertigste LID.
Wat een klare, en wat een onderscheide bevatting is.

JA daar zijn veel menschen, die in hun geheel leven niets, gelijk men behoort, begrijpen, om daar af t’oordelen: want de bevatting, op de welke men een zeker en ontwijffelijk oordeel vesten wil, moet niet alleenlijk klaar, maar ook onderscheiden wezen. Ik noem deze bevatting klaar, die aan een opmerkende geest tegenwoordig en openbaar is; gelijk wy zeggen de voorwerpen klarelijk te zien, als zy, tegenwoordig zijnde, krachtelijk werken, en als onze ogen geschikt zijn om hen t’aanschouwen. Maar ik noem deze onderscheiden, die, beneffens dat zy klaar is, zodanig van alle anderen afgescheiden en afgesneden is, dat zy niets in zich begrijpt, dan ’t geen, dat klaarblijkelijk aan de geen blijkt, die haar behorelijk aanmerkt.

Zesënveertigste LID.
Door ’t voorbeelt van pijn word getoont dat de bevatting klaar kan wezen, schoon zy niet onderscheiden is, maar niet onderscheiden, ’t en zy dat zy klaar is.

TOt een voorbeelt, als iemant enige grote pijn gevoelt, zo is deze bevatting van pijn wel klaar in hem, maar echter  niet altijt onderscheiden. Want de menschen verwarren haar gemenelijk met het duister en valsch oordeel van de natuur van ’t geen, ’t welk zy menen in ’t gequetste lid te wezen, dat zy achten gelijk te zijn met het denkbeelt, of met de gevoel van pijn, die in hun geest is, schoon zy niets klarelijk bevatten dan de verwarde denking of gevoel, dat in hen is.

Zevenënveertigste LID.
Om de vooroordelen van onze kintsheit wech te nemen, moet men d’enkele en eenvoudige kundigheden, en wat in yder klaar is, aanmerken.

MAar in onze eerste jaren was onze geest zodanig in ’t lighaam ondergedompelt, en daar door verduistert, dat hy niets onderscheidelijk kende, schoon hy veel dingen klarelijk genoech bemerkte. En vermits hy toen echter van veel dingen oordeelde, zo hebben wy daar uit veel vooroordelen ingenomen, die wy niet trachten quijt te worden, schoon het zeker is dat wy hen andersins niet onderzoeken konnen. Maar om ons nu lichtelijk daar af te verlossen, zo zal ik hier in ’t kort alle d’enkele en eenvoudige kundigheden, uit de welken onze denkingen te zamen gezet worden, optellen, en onderscheiden wat in yder klaar, en wat duister is, of waar in wy konnen dolen.

Achtënveerstigste LID.
Al ’t geen, ’t welk in onze bevatting    koomt, wordt aangeschout als dingen, of aandoeningen der dingen, of als eeuwige waarheden. Optelling der dingen.

WY aanmerken al ’t geen, dat onder onze bevatting koomt, of als dingen, en zekere aandoeningen der dingen of als  eeuwige waarheden, die geen wezentlijkheit buiten onze denking hebben. Uit het geen, ’t welk wy als dingen aanmerken, zijn meest algemeen de zelfstandigheit, during, ordening, getal, en misschien enige andere diergelijke dingen, die zich tot alle geslachten van dingen uitstrekken. Ik ken geen meer, dan twee opperste geslachten der dingen, ’t een is van verstandelijke, of denkelijke dingen, dat is die tot de geest, of tot de denkende zelfstandigheit behoren; ’t ander van stoffelijke dingen, of die tot d’uitgestrekte zelfstandigheit, dat is tot het lighaam, behoren. De bevatting, willing, en alle wijzen, zo wel van bevatten, als van willen, worden tot de denkende zelfstandigheit toegepast; maar grootheid, of uitstrekking zelf in langte, breette en diepte, gestalte, beweging, gelegenheit, de deellijkheit der delen zelven, en diergelijke dingen worden aan d’uitgestrekte zelfstandigheit toegeëigent. Maar wy bevinden noch enige andere dingen in ons, die niet tot de geest alleen, noch ook tot het lighaam alleen toegepast moeten worden, en die, gelijk ik hier na op zijn plaats tonen zal, van d’enge en inwendige vereeniging van onze geest met het lighaam voortkomen; te weten de lust van eten en drinken, en zo voort, ook de bewegingen, of de lijdingen van de ziel, die niet in de denking alleen bestaan, gelijk de beweging tot gramschap, tot vrolijkheit, tot droefheit, tot liefde, en zo voort; en eindelijk alle de gevoelingen of gewaarwordingen van pijn, kitteling, van licht en verwen, klanken, reuken, smaken, hitte, hardigheit, en van andere rakelijke hoedanigheden.

Negenënveertigste LID.
D’eeuwige waarheden konnen dus niet opgetelt worden; en ’t is ook niet nodig.

WY hebben dit alles gelijk dingen, of gelijk hoedanigheden of wijzen der dingen aangemerkt. Maar als wy bekennen dat het niet geschieden kan dat uit niets iets word, zo word dit voorstel, uit niets word niet iets, niet als enig wezentlijk ding, noch ook als de wijze van het ding aangemerkt, maar als zekere eeuwige waarheit, die haar zetel in onze geest  heeft, en gemene kundigheit, grontreegel, of geloofspreuk genoemt. Van dit geslacht is ook, ’t Is onmogelijk dat een zelve ding in een zelve tijt is, en niet is: ’t Geen, ’t welk gedaan is, kan niet ongedaan wezen: De geen, die denkt, moet nootzakelijk wezentlijk wezen terwijl hy denkt; en ontellijke andere dingen, die, alleenlijk waarheden zijnde, en geen dingen, die buiten onze denking zijn, alle zwarelijk opgenoemt konnen worden; ’t welk ook niet nootzakelijk is, om dat wy niet onkundig  daar in konnen wezen, als de gelegentheit van daar op te denken voorvalt, en als wy door geen vooroordelen verblint worden.

Vijftigste LID.
Alle deze waarheden worden klarelijk begrepen, maar niet van alle menschen, uit oorzaak van de vooroordelen.

WAt deze waarheden, die men gemene kundigheden noemt, aangaat, zy konnen zonder twijffel klarelijk en onderscheidelijk begrepen en verstaan worden; want men zou hen anders geen gemene kundigheden mogen noemen. ’t Is ook zeker dat enigen van dezen niet gelijkelijk by alle menschen deze naam waerdig zijn, om dat zy niet gelijkelijk van alle menschen begrepen en verstaan worden. Ik acht echter niet dat de macht van de te kennen van d’een mensch zich wijder, dan die van een ander, uitstrekt; maar om dat misschien deze gemene kundigheden door de vooringenome wanen van sommige menschen bestreden worden, die hen daarom niet lichtelijk konnen begrijpen, schoon enige anderen, die van deze vooroordeelen vry zijn, hen zeer klarelijk begrijpen.

Eenënvijftigste LID.
Wat zelfstandigheit is, en dat deze naam niet in een zelve zin aan God, en aan de schepzelen past.

WAt de dingen aangaat, die wy als met enige wezentlijkheit aanmerken, ’t is nodig dat wy hen hier ’t een na ’t ander onderzoeken, om in de kennis, die wy van yder ding hebben, ’t geen, ’t welk duister is, van ’t geen, dat klaar is, t’onderscheiden. Wy konnen by zelfstandigheit niets anders verstaan, dan een ding, ’t welk zodanig wezentlijk is, dat het niets anders dan zich zelf  behoeft, om wezentlijk te zijn. Hier in kan duisterheit wezen, aangaande de verklaring van deze woorden, dat zy niets anders, dan zich zelf, behoeft: want, om eigentlijk te spreken, niemant, dan God, is zodanig; en daar is geen geschape ding, ’t welk een enig ogenblik wezentlijk kan wezen, zonder door Gods macht ondersteunt en bewaart te worden. Men heeft dieshalven in de Scholen reden van te zeggen dat de naam van zelfstandigheit niet eennamiglijk is ten opzicht van God, en van de schepselen, dat is dat deze benaming, die wy onderscheidelijk verstaan, geen betekenis heeft, die aan God, en aan de schepselen past. Maar dewijl, onder de geschape dingen, enigen zodanig van natuur zijn, dat zy niet zonder enige anderen wezentlijk konnen wezen, zo onderscheiden wy hen van de genen, die alleenlijk Gods gemene medewerking behoeven, en noemen deze lesten zelfstandigheden, en d’eersten hoedanigheden, of toevoegingen van deze zelfstandigheden.

Tweeënvijftigste LID.
Deze naam mag in een zelve zin aan de geest en aan ’t lighaam toegepast worden; en hoe men de zelfstandigheit kent.

DE kundigheit, die wy dus van de geschape zelfstandigheit hebben, word op gelijke wijze aan alle zelfstandigheden toegepast, dat is zo wel aan de genen, die onstoffelijk, als aan de genen, die stoffelijk, of lighamelijk zijn. Want om te verstaan dat dit zelfstandigheden zijn, behoeft men alleenlijk te bemerken dat zy zonder hulp van enig geschape ding, en door  Gods medewerking alleen wezentlijk konnen wezen. Maar als men weten wil of een van deze zelfstandigheden warelijk wezentlijk is, dat is of zy tegenwoordiglijk in de werrelt is, zo is ’t niet genoech dat zy in dezer voegen wezentlijk is, om te maken dat wy haar bemerken: want dit alleen openbaart niets aan ons, ’t welk enige bezondere kennis in onze denking verwekt; daar moeten ook enige toevoegingen zijn, die wy konnen merken, gelijk yder daar af genoech hier toe is; vermits een onzer gemene kundigheden is dat het niets geen toevoegingen, eigenschappen, of hoedanigheden kan  hebben. Dieshalven, als men een daar af  vind, zo heeft men reden om te besluiten dat zy de toevoeging van enige zelfstandigheit is, en dat deze zelfstandigheit is. 


Drieënvijftigste LID.
Yder zelfstandigheit heeft een voorname toevoeging; en de denking is de toevoeging van de geest, gelijk d’uitstrekking die van ’t lighaam is. 

MAar hoewel yder toevoeging genoech is, om de zelfstandigheit te bekennen, zo is echter in yder zelfstandigheit een voorname eigenschap, die des zelfs natuur en wezentheit maakt, en van de welken alle d’anderen afhangen: te weten d’uitstrekking in langte, breette en diepte maakt de natuur van de lighamelijke zelfstandigheit, en de denking maakt de natuur van de denkende zelfstandigheit. Want al ’t geen, ’t welk men aan’’t lighaam kan toevoegen, vooronderstelt uitstrekking, en is alleenlijk een wijze, of afhanging van ’t uitgestrekte ding; gelijk ook alle d’eigenschappen, die wy in de geest, of in  ’t denkend ding vinden, alleenlijk verscheide wijzen van denken zijn. Men kan dus ( om een voorbeelt by te brengen) geen gestalte verstaan, dan in een uitgestrekt ding, noch beweging, dan in een uitgestrekte ruimte: en in dezer voegen hangen d’inbeelding, de gewaarwording, en de wil zodanig van ’t denkend ding af, dat wy hen zonder dat niet begrijpen konnen. In tegendeel, men kan d’uitstrekking zonder gestalte, of zonder beweging, en het denkend ding zonder inbeelding, of zonder gewaarwording begrijpen, en dus met d’andere dingen, gelijk yder, die ’er op merkt, bevinden zal.

Vierënvijftigste LID.
Hoe wy en onderscheide kundigheden van de denkende en lighamelijke zelfstandigheit, en ook van God, konnen hebben.

WY konnen dan twee klare en onderscheide kundigheden of denkbeelden hebben, een van de geschape denkende zelfstandigheit, en een ander van de lighamelijke of uitgestrekte zelfstandigheit: te weten zo wy alle de toevoegingen der denking van de toevoegingen der uitstrekking naaukeuriglijk onder-scheiden. Wy konnen ook een klaar en onderscheide denkbeelt van een ongeschape denkende en onafhankelijke zelfstandigheit, dat is van God, hebben, zo wy niet menen dat dit denkbeelt als ’t geen, ’t welk in hem is, aan ons vertoont, en zo wy ’er, door een verdichting van onz verstant, niets onder mengen, maar alleenlijk op ’t geen merken, dat warelijk in ’t onderscheide denkbeelt begrepen is, ’t welk wy van hem hebben, en ’t welk wy begrijpen tot de natuur van ’t opperste volmaakt wezen te behoren. En zeker, niemant kan loghenen dat zodanig een denkbeelt van God in ons is, zo hy ook niet zonder reden wil geloven dat het menschelijk verstant geheellijk geen kennis van God kan hebben.

Vijfënvijftigste LID.
Hoe wy ook de during, ordening en getal daar af konnen hebben.

WY begrijpen ook zeer onderscheidelijk wat during, ordening en getal is, zo wy, in plaats van ’t geen, ’t welk eignetlijk tot het denkbeelt van de zelfstandigheit behoort, in ’t denkbeelt van deze dingen te vermengen, alleenlijk denken dat de during van yder ding een wijze is, onder de welke wy dit ding, voor zo veel het in wezen blijft, begrijpen; en ook dat d’ordening en ’t getal in der daat niet van de dingen verschillen, die in ordening gestelt, en getelt zijn, maar dat zy alleenlijk wijzen zijn, onder de welken wy deze dingen anmerken.

Zesënvijftigste LID.
Wat hoedanigheit, toevoeging en wijze is.

ALs ik hier wijze zeg, versta ik niets anders, dan ’t geen, ’t welk ik elders toevoeging of hoedanigheit noem. Maar als ik aanmerk dat de zelfstandigheit daar af anders geschikt, of verscheiden gemaakt word, zo gebruik ik bezonderlijk de naam van wijze; en als zy van deze schikking of verandering zodanig genoemt mag worden, zo noem ik hoedanigheden de verscheide wijzen, die maken dat zy dus genoemt word. Eindelijk, als ik algemeender aanmerk dat deze wijzen of hoedanigheden in de zelfstandigheit zijn, zonder hen anders t’aanmerken, dan gelijk afhangingen van deze zelfstandigheit, zo noem  ik hen toevoegingen. En dewijl ik in God geen verscheidenheit noch verandering moet begrijpen, zo zeg ik niet dagt ’er in hem hoedanigheden of wijzen, maar eer toevoegingen zijn. Ja zelf in de geschape dingen moet het geen, ’t welk daar in altijt eveneens gevonden word, gelijk de wezentlijkheit en de during in het wezentlijk en durend ding, geen hoedanigheden of wijzen, maar toevoegingen genoemt worden.

Zevenënvijftigste LID.
Daar zijn enige toevoegingen, die tot de dingen behoren, aan de welken zy toegevoegt zijn, en anderen, die van onze denking afhangen. Wat during, en wat tijt is.

VAn deze hoedanigheden, of toevoegingen zijn enigen in de dingen zelven, en anderen in onze denking alleen. Tot een voorbeelt, de tijt, die wy van de during, in ’t algemeen genomen, onderscheiden, en die wy ’t getal van de beweging zeggen te wezen, is niets, dan een zekere wijze van op deze during te denken. Want zeker, wy begrijpen niet dat de during der dingen, die bewogen zijn, anders is, dan die van de dingen, de welken niet bewogen zijn: gelijk hier uit blijkt, dat, zo twee lighamen een uur lang, ’t een gezwindelijk, en ’t ander langsamelijk, bewogen zijn, wy niet meer tijt in ’t een, dan in ’t ander, tellen, schoon wy meer beweging in ’t een dezer twee lighamen stellen. Maar om de during aller dingen onder een zelve maat te begrijpen, zo gebruiken wy gemenelijk de during van zekere geregelde bewegingen, die de dagen en jaren maken, en noemen haar tijt, na dat wy haar dus vergeleken hebben; hoewel in der daat het geen, ’t welk wy dus noemen, niets is, buiten de ware during der dingen, dan zekere wijze van denken.

Achtënvijftigste LID.
Dat het getal, en d’algemene of zeggelijke woorden alleenlijk wijzen van denken zijn.

DEsgelijks is ’t getal, als ’t niet in enige geschape dingen, maar alleenlijk afgetrokken, of in ’t algemeen aangemerkt word, niets anders, dan een wijze van denken, gelijk ook alle deze ande-re algemene denkbeelden, die men in de Scholen, onder de naam van Algemene of zeggelijke woorden begrijpt.

Negenënvijftigste LID.
Hoe d’Algemene of zeggelijke woorden gemaakt worden, en welke de vijf gemenen zijn, geslacht, gedaante, onderscheit, eigen en toeval.

 DEze algemene of zeggelijke woorden worden alleenlijk hier af gemaakt, dat wy een en ’t zelve denkbeelt gebruiken, om op veel bezondere dingen te denken, die zekere overeenkoming en gelijkheit onder malkander hebben: gelijk, als wy een en de zelve naam aan alle de dingen, die door dit denkbeelt vertoont zijn, geven, zo is deze naam algemeen. Tot een voorbeelt, als wy twee stenen zien, en niet op der zelver natuur, maar alleenlijk hier op, dat zy twee zijn, merken , zo vormen wy in ons het denkbeelt van dat getal, ’t welk wy tweetal noemen; en als wy, daar na twee vogels, of twee bomen ziende, aanmerken, zonder ook op hun natuur te denken, dat ’er twee zijn, zo hervatten wy door deze middel het zelve denkbeelt, dat wy te voren hadden gevormt, en maken ’t algemeen; en ook ’t getal, dat wy met een algemene naam tweetal noemen. Desgelijks, als wy een  gestalte van drie zijden aanmerken, vormen wy zeker denkbeelt daar af, ’t welk wy het denkbeelt van de driehoek noemen, en gebruiken dat daar na om in ’t algemeen alle de gestalten, die niet meer dan drie zijden hebben, aan ons te vertonen. Maar als wy bezonderlijker aanmerken dat van de driezijdige gestalten sommigen een, en anderen geen rechte hoek hebben, zo vormen wy in ons een algemeen denkbeelt van de rechthoekige driehoek, dat, tot het voorgaande, als algemeender, toegepast, gedaante genoemt word; en deze rechthoek is ’t algemeen onderscheit, door ’t welk alle rechthoekige driehoeken van d’anderen onderscheiden worden. Wyders, indien wy aanmerken dat het vierkant van de zijde, tegenover de rechte hoek staande, even groot is als de vierkanten der twee andere zijden, en dat deze eigenschap alleenlijk aan deze gedaante van driehoeken past, zo mogen wy haar algemene eigenschap der rechthoekige driehoeken noemen. Eindelijk, indien wy onderstellen dat van deze driehoeken sommigen zich bewegen, en d’anderen zich niet bewegen, zo zul-len wy dit voor een algemeen toeval in deze driehoeken nemen; en in dezer voegen telt men gemenelijk vijf algemene of zeggelijke woorden, te weten geslacht, gedaante, onderscheit, eigen, en toeval.

Zestigste LID.
Van d’onderscheidingen, en eerstelijk van de dadelijke.

WAt het getal aangaat, ’t welk wy in de dingen zelven aanmerken, het koomt van d’onderscheiding, die onder hen is. Deze onderscheiding is drievoudig, te weten dadelijke wijzige, en der reden, of die door ’t gedacht gemaakt word. De dadelijke onderscheiding word eigentlijk tusschen twee of meer zelfstandigheden gevonden. Want wy konnen besluiten dat twee zelfstandigheden dadelijk van malkander onderscheiden zijn, en dit hier uit alleen, dat wy een daar af klarelijk en onderscheidelijk konnen bevatten, zonder op d’ander te denken; vermits wy, God kennende, zeker zijn dat hy al ’ t geen kan doen, daar af wy een klaar en onderscheide denkbeelt hebben. Dieshalven, om een voorbeelt by te brengen, uit dit enige, dat wy nu het denkbeelt van een uitgestrekte of lighamelijke zelfstandigheit hebben, schoon wy noch niet zekerlijk weten dat ’er enige zodanige zelfstandigheit warelijk wezentlijk is, zijn wy echter zeker dat deze zelfstandigheit wezentlijk kan wezen; en indien zy wezentlijk is, dat yder deel daar af, door ons met de denking bepaalt, dadelijk van d’andere delen der zelver zelfstandigheit onderscheiden is. Daar by, hier uit alleen, dat yder verstaat dat hy een denkend ding is, en met de denking van zich zelf alle andere zelfstandigheit, zo denkende, als uitgestrekte, kan uitsluiten, hier uit, zeg ik, is zeker dat yder, dus aangemerkt, van alle andere denkende zelfstandigheit, en van alle lighamelijke zelfstandigheit dadelijk onderscheiden word. En schoon God zelf enige zodanige denkende zelfstandigheit met enige lighamelijke zelfstandigheit zo engelijk te zamen had gevoegt, dat zy niet engelijker te zamen gevoegt konnen worden, en van deze twee zelfstandigheden, dus vereenigt zijnde, een samenmenging gemaakt had, zo begrijpen wy echter dat zy beide, niet tegenstaande deze vereniging, dadelijk onderscheiden zouden blijven; om dat God, hoedanig een verbintenis hy onder hen gemaakt heeft, zich  niet van de macht heeft konnen ontslaan, die hy had om hen te scheiden, of om hen d’een zonder d’ander t’onderhouden en bewaren, en om dat de dingen, die God kan scheiden, of afgescheiden onderhouden en bewaren, dadelijk onderscheiden zijn.

Eenënzestigste LID.
Van de wijzige onderscheiding.

DE wijzige onderscheiding is tweevoudig; te weten d’een tusschen de wijze, eigentlijk zo genoemt, en de zelfstandigheit, daar af zy wijze is; en d’ander tusschen twee wijzen van een zelfde zelfstandigheit. D’eerste word hier uit bekent, dat wy de zelfstandigheit klarelijk konnen begrijpen zonder wijze, die in dezer voegen van haar verschilt, maar dat wy onderling geen onderscheide denkbeelt van zodanig een wijze konnen hebben, zonder op zodanige een zelfstandigheit te denken. Daar is (tot een voorbeelt) een wijzige onderscheiding tusschen de gestalte of beweging, en de lighamelijke zelfstandigheit, daar van zy beide afhangen. Daar is ook een tusschen de bevestiging en gedenking, en de geest. Maar d’andere onderscheiding word hier uit bekent, dat wy d’een wijze zonder d’ander konnen kennen; gelijk de gestalte zonder de beweging, en de beweging zonder de gestalte. Maar wy konnen echte niet onderscheidelijk op een van beide denken, zonder te weten dat zy van een zelve zelfstandigheit afhangen. Tot een voorbeelt, indien een steen bewogen word, en daar by vierkant is, zo konnen wy zijn vierkantige gestalte kennen, zonder te weten dat hy bewogen is; en wy konnen van d’andere zijde ook kennen dat hy bewogen is, zonder te weten dat hy vierkant is: maar wy konnen geen onderscheide kennis van deze beweging, en van deze gestalte hebben, zo wy niet weten dat zy beide in een zelve ding zijn, te weten in de zelfstandigheit van de steen. Wat d’onderscheiding aangaat, door de welke de wijze van een zelfstandigheit van een andere zelfstandigheit, of van de wijze van een andere zelfstandigheit verschilt, gelijk de beweging van een lighaam van een ander lighaam, of van de geest verschilt, en gelijk de beweging van de during, het schijnt dat zy zeer dadelijk, dan wijzig genoemt mag worden, om dat men deze wijzen niet klarelijk verstaat, zonder zelfstandigheden, die dadelijk onderscheiden worden, daar af zy wijzen zijn. 


Tweeëntzestigste LID.
Van d’onderscheiding der reden of denking.

EIndelijk, d’onderscheiding der reden, of die door de denking geschied, bestaat hier in,  dat wy somtijts een zelfstandigheit van enig van des zelfs toevoegingen onderscheiden, zonder de welke wy echter geen onderscheide kennis daar af konnen hebben, of anders hier in, dat wy trachten van een zelve zelfstandigheit twee zodanige toevoegingen af te scheiden, met op d’een, zonder op d’ander, te denken. Deze onderscheiding is hier in aanmerkelijk, dat wy geen klaar en onderscheide denkbeelt van zodanig een zelfstandigheit konnen hebben, indien wy zodanig een toevoeging daar af niet wechneemen, of ook hier in, dat wy geen klaar en onderscheide denkbeelt van een van beide, of van veel zodanige toevoegingen konnen hebben, zo wy die van d’anderen affscheiden. Tot een voorbeelt, om dat alle zelfstandigheit, zo zy ophoud te duren, ook ophoud te wezen, zo word zy alleenlijk door de reden, of door de denking van haar during onderscheiden: kort, alle de toevoegingen, die te weegbrengen dat wy verscheide denkingen van een zelve ding hebben, gelijk daar zijn, tot een voorbeelt, d’uitstrekking van ’t lighaam, en des zelfs eigenschap van in veel delen gedeelt te worden, verschillen niets van ’t lighaam, ’t welk aan ons tot een voorwerp, en onderling ’t een aan ’t ander dient, dan om dat wy somtijts verwarderlijk op ’t een, zonder op ’t ander, denken. My heugt dat ik elders d’onderscheiding, die door de denking gemaakt word, met de wijzige onderscheiding te zamen gevoegt heb, te weten in ’t einde van d’antwoort op d’eerste Tegenwerpingen tegen de Bedenkingen van d’eerste Wijsbegeerte; maar dit strijd niet met het geen, dat ik hier daar af schrijf, vermits ik, toen niet voorgenomen hebbende naaukeuriglijk van deze stoffe te handelen, genoech  achtte hen beide van de dadelijke onderscheiding t’onderscheiden. 

Drieëntzestigste LID.
Hoe men de denking en uitstrekking onderscheidelijk kan kennen, voor zo veel d’een de natuur van de geest, en d’ander die van ’t lighaam maakt.

WY konnen ook de denking en uitstrekking aanmerken als twee voorname dingen, die de naturen van de verstandelijke en lighamelijke zelfstandigheit stellen; en dan moeten zy niet anders begrepen worden, als denkende zelfstandigheit en uitgestrekte zelfstandigheit, dat is, al geest en lighaam: en in dezer voegen worden zy zeer klarelijker en onderscheidelijk verstaan. Ja men kan lichtelijker een denkende zelfstandigheit, of uitgestrekte zelfstandigheit kennen, dan de zelfstandigheit alleen, als men ’t geen, ’t welk denkt, of uitgestrekt is, achterlaat; om dat ’er enige zwarigheit is in de kundigheit, die wy van de zelfstandigheit hebben, van de kundigheden af te trekken, die wy van de denking of uitstrekking hebben: want zy verschillen niet van de zelfstandigheit, dan hier door alleen, dat wy somtijts de denking of uitstrekking aanmerken, zonder opzicht op het ding zelf, dat denkt, of uitgestrekt is, te hebben. En onze bevatting is niet meer onderscheiden, om dat zy weinig dingen begrijpt, maar alleenlijk om dat wy de dingen, die zy begrijpt, naaukeuriglijk onderscheiden, en om dat wy toezien in hen niet met andere kundigheden te verwarren die haar duisterder zouden maken.

Vierëntzestigste LID.
Hoe men de denking en uitstrekking ook onderscheidelijk kan kennen, met hen voor wijzen, of voor toevoegingen van deze zelfstandigheden te nemen.

MEn kan ook de denking en uitstrekking als wijzen, die in de zelfstandigheden gevonden worden, aanmerken, dat is dat, als wy aanmerken dat een en de zelfde geest veel verscheide denkingen kan hebben, en dat een en ’t zelve lighaam, zijn zelve grootheid behoudende, op veel verscheide wijzen uitgestrekt kan worden, nu meer in de langte, en min in de breette, of diepte, en een weinig daar na meer in de breette, of diepte, en een weinig daar na meer in de breette, en min in de langte, en dat, als wy de denking en d’uitstrekking niet van ’t geen, dat denkt, en van ’t geen, dat uitgestrekt is, onderscheiden, dan als  afhangselen eens dings van het ding zelf, daar van zy af hangen; dat wy, zeg ik, hen zo klarelijk en onderscheidelijk kennen, als hun zelfstandigheden, zo wy slechs niet wanen dat zy uit zich zelven bestaan, maar alleenlijk wijzen, of afhangingen van enige zelfstandigheden zijn: om dat, als wy hen aanmerken als eigenschappen der zelfstandigheden, daar van zy afhangen, wy hen lichtelijk van deze zelfstandigheden onderscheiden, en hen voor zodanig nemen, als zy warelijk zijn: in plaats dat, zo wy hen zonder zelfstandigheit wilden aanmerken, dit oorzaak zou konnen wezen van hen voor dingen te nemen, die uit zich zelven bestaan; en dus zouden wy het denkbeelt, dat wy van de zelfstandigheit moeten hebben, met het denkbeelt, dat wy van haar wijzen of eigenschappen behoren te hebben, verwarren.

Vijfënzestigste LID.
Hoe men ook der zelver verscheide eigenschappen of toevoegingen kan kennen.

WY konnen ook zeer onderscheidelijk verscheide wijzen van denken begrijpen, gelijk de verstaning, inbeelding, gedenking, , en zo voort, ook verscheide wijzen van uitstrekking, of die tot d’uitstrekking behoren, als alle als alle gestalten en de  stant der delen, en der zelver bewegingen, zo wy hen alleenlijk als wijzen of afhangselen der zelfstandigheden, daar zy in zijn, aanmerken; en daar by ook zo veel de beweging aangaat, indien wy op geen andere, dan op de plaatselijke beweging, of die van d’een in d’andere plaats geschied, denken, zonder de kracht, die haar voortbrengt, t’onderzoeken, die ik echter zal pogen op haar plaats te verklaren, en bekent te maken.

Zesënzestigste LID.
Hoe de zinnen, aandoeningen, en begeerlijkheden klarelijk gekent worden, schoon wy dikwijls qualijkvan hen oordelen.

NU is ’er niets overig, dan de zinnen, aandoenigen en begeerlijkheden, van de welken wy ook een klare en onderscheide kennis konnen hebben, zoo wy slechs naaukeuriglijk toezien dat wy in d’oordelen, die wy ’er af zullen doen, niets begrijpen, dan ’t geen, ’t welk wy door middel van onz verstant uitdrukkelijk kennen, en daar wy door de reden zeker zijn. Maar men kan zeer zwarelijk zodanig een omzichtigheit geduriglijk  gebruiken, ten minsten ten opzicht van onze zinnen, om dat wy van ’t begin onzes levens gelooft hebben dat alle de dingen, die wy gevoelden, wezentlijkheit buiten onze geest hadden, en dat zy geheellijk met de zinnen, ofmet de denkbeelden die wy daar af hadden, gelijk waren: in voegen dat wy, (om een voorbeelt by te brengen) zekere verwe ziende, meenden dat wy zeker ding zagen, dat buiten ons gestelt was, en geheellijk gelijk met dit denkbeelt van de verwe, die wy toen in ons beproefden. Wy hebben dan in zo veel voorvallen dus geoordeelt, en wy hebben gemeent dit zo klarelijk en onderscheidelijk te zien, om dat wy gewent waren dus t’oordelen, dat men niet vreemt moet vinden dat enigen in gevolg zodanig van dit valsch vooroordeel overreed zijn, dat zy ook niet konnen besluiten tot daar af te twijffelen.

Zevenëntzestigste LID.
Dat wy ons dikwijls bedriegen, als wy oordelen dat wy pijn in enig deel van onz lighaam gevoelen.

DE zelve verrassching heeft ook in alle onze andere zinnen plaats gehad, ja ook in ’t geen, dat de kitteling en pijn betreft. Want hoewel wy niet gelooft hebben dat ’er buiten ons in d’uiterlijke voorwerpen dingen waren, die met de kitteling, of met de pijn, die zy ons deden gevoelen, gelijk zijn, zo hebben wy echter daarom deze gevoelingen niet als denkbeelden aangemerkt, die alleenlijk in onze ziel waren, maar wy meenden dat zy in onze handen, voeten, en in d’andere delen van onz lighaam waren; zonder dat ’er echter enige reden is, die ons verplicht te geloven dat, tot een voorbeelt, de pijn, die wy in de voet gevoelen, iets buiten onze geest is, ’t welk in onze voet is, noch dat het licht, ’t welk wy in de zon menen te zien, in de zon is, gelijk het in ons is. En indien enigen zich noch tot zo valsch een waan laten overreden, zo is dit alleenlijk om dat zy d’oordelen, die zy gedaan hebben, toen zy kinderen waren, in zo hoge achting houden, dat zy hen niet konnen vergeten, om anderen, die bestandiger zijn, te maken; gelijk uit het volgende noch klarelijker zal blijken.

Achtëntzestigste LID.
Hoe men in zodanige dingen ’t geen, in ’t welk men bedrogen kan worden, van ’t geen, ’t welk men klarelijk begrijpt, onderscheiden moet.

MAar om hier het geen, dat klaar is, van ’t geen, dat duister is, t’onderscheiden, zo zullen wy voor eerst naerstiglijk aanmer-ken dat de pijn, en de verwe, en d’andere diergelijke dingen klarelijk en onderscheidelijk begrepen worden, als men hen alleenlijk als zinnen of denkingen aanschout. Doch als wy willen oordelen dat de verwe, pijn, en d’andere dingen buiten onze geest wezentlijk zijn, zo zullen wy geensins begrijpen wat ding deze verwe, deze pijn, en zo voort, is: en als iemant tot ons zegt dat hy verwe in een lighaam ziet, of pijn in enig lid gevoelt, dan is dat even zo veel, als of hy zeide dat hy iets ziet, of iets gevoelt, maar dat hy geheellijk niet weet hoedanig de natuur van dit iets is; of dat hy geen onderscheide kennis van ’t geen heeft, dat hy ziet, of van ’t geen, dat hy gevoelt. Want hoewel hy, door niet naaukeuriglijk op te merken, zich lichtelijk overreed dat hy enige kennis daar af heeft, om dat hy onderstelt dat de verwe, die hy in ’t voorwerp meent te zien, gelijkheid heeft met de zin, die hy in zich beproeft. Maar indien hy echter onderzoekt wat het geen is, ’t welk deze zin van verwe of pijn, als in een verwig lighaam, of in een pijnig deel wezentlijk zijnde, vertoont, hy zal klarelijk bemerken dat hy onkundig hier in is.

Negenënzestigste LID.
Dat men de grootheit, gestalte, en zo voort, heel anders kent dan de verwen, en pijnen, en d’andere dingen.

VOornamelijk zo hy aanmerkt dat hy geheellijk op een andere wijze kent wat in ’t lighaam, dat hy ziet, de grootheid, of gestalte, of beweging, (ten minsten de plaatselijke, of de gene, die van d’een naar d’andere plaats geschied; want de Wijsbegerigen, enige andere bewegingen, van de plaatselijke verscheiden, verdichtende, hebben de natuur daar af aan zich min verstanelijk gemaakt) of de stant der delen, of de during, of ’t getal is, en diergelijke dingen, die men, gelijk alreê gezegt is, klarelijk in de lighamen begrijpt; dan wat in ’t zelve lighaam verwe, of pijn, of reuk, of smaak, of iets anders van de dingen is, die, gelijk ik gezegt heb, tot de zinnen toegepast moeten worden. Want hoewel wy, een lighaam ziende, niet min van des zelfs wezentlijkheit, door de verwe, die wy daar af bemerken, verzekert zijn, dan door de gestalte, die ’t bepaalt, zo is ’t nochtans zeker dat wy heel anders daar in deze eigenschap bekennen, die oorzaak is van dat wy zeggen dat het gestaltig is, dan de gene, die maakt dat het verwachtig aan ons schijnt. 

Zeventigste LID
Dat wy op twee wijzen van de zinnelijke dingen konnen oordelen, door welkers een wy in doling vallen, en door d’ander de doling schuwen.

HEt is klaarblijkelijk, als wy tot iemant zeggen, dat wy verwen in de voorwerpen bemerken, dat het even zo veel is, als of wy tot hem zeiden dat wy in deze voorwerpen ik weet niet wat bemerken, in welks natuur wy onkundig zijn, maar ’t welk echter in ons een zeer klare en blijkelijke zin veroorzaakt, die men de zinder verwen noemt. Maar daar is grote verscheidenheit in onze oordelen: want zo lang als wy ons vernoegen met te geloven dat ’er iets in de voorwerpen is, dat is in de dingen, hoedanig zy ook zijn, die deze verwarde denkingen, de welke wy zinnen noemen, in ons veroorzaken; zo is ’t ’er zo verre af van ons te misgrijpen, dat wy, in tegendeel, d’overvalling schuwen, die ons zou konnen doen dolen, om dat wy niet zo lichtelijk vervoert worden tot roekeloosselijk van een ding t’oordelen, van ’t welk wy bemerken, dat wy ’t noch  niet kennen. Maar als wy achten dat wy een zekere verwe in een voorwerp bemerken, schoon wy geen onderscheide kennis van ’t geen hebben, dat wy met zodanig een naam noemen, en schoon onze reden ons geen gelijkheit doet bemerken in de verwe, die wy onderstellen in dit voorwerp te wezen, en de gene, die wy in de zin bevinden te zijn; nochtans, om dat wy hier op geen acht nemen, en om dat wy in deze zelve voorwerpen veel eigenschappen bemerken, gelijk grootheit, gestalte, getal, en meer andere dingen, die in hen op gelijke wijze wezentlijk zijn, als onze zinnen, of eer onz verstant ons hen doet bemerken, zo laten wy ons lichtelijk overreden dat het geen, ’t welk men verwe in een voorwerp noemt, enig ding is, ’t welk in dit voorwerp wezentlijk is, dat geheellijk naar de verwe gelijkt, die in onze geest is; en dus menen wy in dit ding klarelijk het geen te bemerken, dat wy geensins bevinden tot des zelfs natuur te behoren. 

Eenëntzeventigste LID.
Dat d’eerste en voorname oorzaak onzer dolingen uit de vooroordelen onzer kintsheit spruiten.

WY hebben dus het meeste deel onzer dolingen ontfangen. Want in d’eerste jaren van onz leven was onze geest zo engelijk aan ’t lighaam verbonden, dat hy met geen andere denkingen bezich was, dan alleenlijk met de genen, die enge indrukkingen in hem veroorzaakten; en hy aanmerkte noch niet of deze indrukkingen door dingen, die buiten hem wezentlijk waren, veroorzaakt wierden, maar hy gevoelde alleenlijk pijn, als het lighaam daar af beledigt wierd, of vreucht, als het nuttigheit daar af ontfing; of indien zy zo gering waren, dat het lighaam geen gemak noch ongemak daar af ontfing, ’t welk tot zijn bewaring dienstig was, zo had de geest zodanige zinnen, gelijk de genen zijn, die men , smaak, , reuk, klank, hitte, koude, licht, verwe, en diergelijke dingen, noemt; welke dingen warelijk niets vertonen, dat buiten onze denking wezentlijk is, maar die verscheiden zijn, naar de verscheidenheden, die in de bewegingen gevonden worden, de welken van alle de delen van onz lighaam naar de harssenen deurgaan, aan de welken de geest zeer engelijk vereenigt en te zamen gevoegt is. Deze geest bemerkte ook grootheden, gestalten, en bewegingen, die hy niet voor zinnen nam, maar voor dingen, of eigenschappen van zekere dingen, die aan hem wezentlijk schenen te wezen, of ten minsten die hy meende buiten hem wezentlijk te konnen zijn, schoon hy dit verschil noch daar in niet merkte. Maar toen wy in de jaren een weinig toegenomen hadden, en onz lighaam, door de gesteltenis van zijn werktuigen zich by geval herwaarts en derwaarts kerende, nutte dingen heeft gevonden of het schadelijke geschuwt, zo heeft de geest, die engelijk aan ’t lighaam vereenigt was, zijn gedachten op de dingen vestende, die ’t lighaam volgde of schuwde, eerstelijk aangemerkt dat zy buiten wezentlijk waren, en aan hen niet alleenlijk grootheden, gestalten, bewegingen en d’andere eigenschappen toegeëigent, die warelijk tot het lighaam behoorden, en die hy klarelijk bevatte of als dingen zelven, of als afhangselen van enige dingen: maar ook de verwen, reuken, en alle andere diergelijke denkbeelden, die hy ook daar door bemerkte. En dewijl hy door ’t lighaam zo zeer be-lemmert was, dat hy d’andere dingen niet aanmerkte, dan voor zo veel zy tot des lighaams gebruik dienstig waren, zo oordeelde hy dat ’er meer of min dadelijkheit in yder voorwerp was, naar dat d’indrukkingen, die ’t lighaam veroorzaakte, aan hem min of meer machtig schenen. Dit is d’oorzaak van dat hy geacht heeft dat ’er veel meer zelfstandigheit, of lighamelijkheit in de stenen, of in de metalen is, dan in ’t water, of in de lucht, om dat hy meer hardigheit en wichtigheit daar in gevoelde, ja dathy de lucht geheel niets achtte, zo lang als hy geen wint, of koude, of warmte daar in bevond: en om dat hy geen meer licht van de starren, dan van ’t licht der kaerssen ontfing, zo vertoonde hy voor zich geen starren groter, dan deze vlam van een brandende kaers. Wyders, dewijl hy noch niet merkte of d’aarde op haar asse draait, en of der zelver vlakte ront als een kloot is, zo was hy meer genegen om t’achten dat zy onbewegelijk, en dat haar vlakte plat was. Kort, wy zijn door deze middel zo zeer van wel duizent andere vooroordelen ingenomen, dat wy hen in onz geloof aangenomen hebben, ja ook toen wy bequaam waren om onze reden te gebruiken: en in plaats van te denken dat wy deze oordelen in een tijt hebben gedaan, in de welk wy niet bequaam waren om wel t’oordelen, en dat zy by gevolg eer valsch, dan waar konden wezen, zo hebben wy hen voor zo zeker aangenomen, als of wy ’er, door bemiddeling van onze zinnen, een onderscheide kennis af hadden gehad, en niet meer daar aan getwijffelt, dan of ’t gemene kundigheden hadden geweest.

Tweeënzeventigste LID.
De tweede oorzaak onzer dolingen is, dat wy de vooroordelen niet konnen vergeten.

EIndelijk, als wy ’t volkome gebruik van onze reden hebben bereikt, en dat de geest niet geheel aan ’t lighaam dienstbaar is, noch alles daar aan toepast, maar ook onderzoek van de waarheit der dingen, door hen in zich zelf aangeschout, doet, en veel dingen daar af, die hy te voren dus geoordeelt heeft, bevind valsch te wezen, zo konnen wy echter hen niet zo lichtelijk uit onze geheugenis uitwisschen; en zo lang zy daar in blijven, konnen zy oorzaken van verscheide dolingen wezen. Tot een voorbeelt, om dat wy in onze kintsheit ons ingebeelt hebben dat de starren zeer klein zijn, zo konnen wy ons noch niet van deze inbeelding ontslaan,  hoewel de redenen van de Starrekunde klarelijk aan ons tonen dat zy zeer groot zijn; zo groot vermogen heeft een voorgeoordeelde waan op ons.

Drieëntzeventigste LID.
De darde oorzaak is dat wy vermoeit worden met op de dingen te merken, die niet aan onze zinnen tegenwoordig zijn, en dat wy dieshalven gewent zijn niet naar de tegenwoordige bevatting, maar naar de voorgevatte waan daar af t’oordelen.

WYders, onze geest kan zich niet vesten om lange tijt een zelfde ding met opmerking, en zonder verdriet, ja ook zonder zich te vermoejen, t’aanmerken, en merkt noch zwarelijkst van allen op die dingen, die noch aan de zinnen, noch aan d’inbeelding tegenwoordig zijn; of om dat hy zodanig een natuur heeft, om dat hy aan ’t lighaam gevoegt is, of om dat hy in d’eerste jaren van onz leven, toen hy alleenlijk met de zinnen, en met d’inbeelding bezich gehouden wierd, groter gebruik en gemak van daar op, dan op d’andere dingen te denken, verkregen heeft. En dit is d’oorzaak dat veel menschen geen andere zelfstandigheit kennen, dan de gene, die inbeeldelijk en lighamelijk, ja ook gevoelig is. Want men merkt gemenelijk niet dat de dingen alleen, die in uitstrekking, in beweging, en in gestalte bestaan, inbeeldelijk zijn, en dat men noch veel anderen, behalven dezen, vind, die verstanelijk zijn. Dit veroorzaakt ook dat het meeste deel der menschen waant dat ’er niets is, ’t welk zonder lighaam kan bestaan, ja ook dat men geen lighaam vind, ’t welk niet gevoelig is. En om dat onze zinnen niet warelijk aan ons de natuur van iets, hoedanig het ook is, ontdekken, maar alleenlijk onze reden, als zy daar by koomt, zo moet men niet vreemt vinden dat het meeste deel der menschen dingen niet, dan zeer verwardelijk, bevat, dewijl ’er zeer weinig lieden zijn, die zich benaerstigen in de reden wel te beleiden.

Vierëntzeventiste LID.
De vierde oorzaak is dat wy onze bevattingen aan woorden binden, die niet naaukeuriglijk met de dingen overeenkomen.

VOorts, dewijl wy onze bevattingen aan zekere woorden binden, om hen met de mont uit te drukken, en dewijl wy meer  aan de woorden, dan aan de dingen, gedenken, zo konnen wy naauwelijks enig ding zo onderscheidelijk bevatten, dat wy geheellijk ’t geen, ’t welk wy bevatten, van de woorden afscheiden, die verkozen zijn om het uit te drukken. In dezer voegen merken alle menschen meer op de woorden, dan op de dingen; ’t welk oorzaak is dat zy dikwijls hun toestemming aan benamingen geven, die zy niet verstaan, en die zy niet pogen te verstaan, of om dat zy geloven dat zy hen eertijts verstaan hebben, of om dat zy gewaant hebben dat de genen, die deze namen aan hen geleert hebben, de betekenis daar af kenden, en dat zy haar door gelijke middel hebben geleert. En hoewel hier de plaats niet is, daar ik deze stoffe behoor te verhandelen, vermits ik noch niet vertoont heb hoedanig de natuur van ’t menschelijk lighaam is, en dat ik ook noch niet bewezen heb dat ’er enig lighaam in de werrelt is, zo dunkt my nochtans dat het geen, ’t welk ik daar af gezegt heb, aan ons dienstig zal konnen wezen om onze klare en onderscheide bevattingen van de genen, die duister en verwart, en aan ons onbekent zijn, t’onderscheiden.

Vijfëntzeventigste LID.
Kort begrip van alle ’t geen, dat men waarneemen en onderhouden moet, om zich wel en recht in de Wijsbegeerte t’oeffenen.

DIeshalven, indien wy ernstelijk in d’oeffening der Wijsbegeerte, en in ’t onderzoek van alle de waarheden, die wy kennen konnen, begeren bezich te wezen, zo moeten wy voor eerst ons van onze vooroordelen ontslaan, en bedenken dat wy alle de gevoelens moeten verwerpen, die wij eertijts aangenomen hebben, tot wy hen weêr hebben onderzocht, en waar bevonden. Wy moeten daar na ook op de kundigheden merken, die wy in ons hebben, en geen anderen voor waar aanneemen, dan de genen, die zich klarelijk en onderscheidelijk voor onz verstant vertonen. Wy zullen door deze middel eerstelijk bemerken dat wy wezentlijk zijn, voor zo veel wy van een denkende natuur zijn; en ook te gelijk dat ’er een God is, en dat wy van hem afhangen: en wy zullen uit d’aanmerking van des zelfs toevoegingen de waarheit van alle d’andere dingen konnen onderzoeken, om dat hy der zelver oorzaak is. Wyders, wy zullen, behalven de kundigheden, die wy van God, en van onze geest hebben, ook in ons de kennis van veel voorstellingen vinden, die een eeuwige waarheit in zich 

hebben, als, dat uit niets niet iets word, en zo voort. Wy zullen ’er ook het denkbeelt van een lighamelijke of uitgestrekte natuur vinden, die bewogen, gedeelt, en zo voort, kan worden; ook het denkbeelt van enige zinnen, die in ons zekere gesteltenissen veroorzaken, gelijk de pijn, de verwen, en zo voort, schoon wy noch niet weten wat d’oorzaak is, daarom wy van hen geraakt worden. En wy, deze dingen met de genen vergelijkende, die wy te voren verwardelijker, en zonder hen onderzocht te hebben, bedachten, zullen ons gewennen klare en onderscheide bevattingen van alle de dingen, die wy kennen konnen, te vormen. Ik meen in deze weinige leerreegels alle de voornaamste en algemeenste beginselen van de menschelijke kennis begrepen te hebben.

Zesënzeventigste LID.
Dat wy de goddelijke achtbaarheit boven onze bevatting en redenering moeten stellen, en van ’t geen, ’t welk niet geopenbaart is, niets geloven, ’t welk wy niet zeer klarelijk kennen.

WY moeten bovenal voor een onfailbare regel houden dat het geen, ’t welk God geopenbaart heeft, alle andere dingen weêrgadeloosselijk overtreft; op dat, zo enig vonkje van reden ons iets, dat strijdig is, scheen in te geven, wy altijt vaerdig zouden wezen om onz oordeel onder ’t geen te stellen, dat van hem koomt. Maar wat de waarheden aangaat, met de welken de Godgeleertheit zich niet bemoeit, ’t is niet schijnbaar dat een man, die een Wijsbegerige wil wezen, ’t geen voor waar zou aanneemen, ’t welk hy niet gekent heeft zodanig te zijn, en dat hy liever op zijn zinnen, dat is op d’ondoordachte oordelen van zijn kintsheit, dan op zijn reden, wilde betrouwen, als hy zich schikt om deze reden wel te beleiden.

 
TWEEDE DEEL 
DER BEGINSELEN 
van de 
WYSBEGEERTE. 

Van de Beginselen der stoffelijke dingen. 

Eerste LID. 
Door welke redenen wy de wezentlijkheit der stoffelijke dingen, of dat ’er lighamen zijn, zekerlijk bekennen.

HOewel wy genoechsamelijk overreed worden dat ’er warelijk stoffelijke dingen, of lighamen in de werrelt zijn, zo is echter, dewijl wy dit een weinig te voren in twijffeling hebben getrokken, en zulks onder de vooroordelen onzer eerste jaren getelt, nu nodig dat wy hier naar de redenen zoeken, door de welken wy dit zekerlijk bekennen. Eerstelijk, wy bevinden in ons zelven dat al ’t geen, ’t welk wy gevoelen, of gewaarworden, van iets anders koomt, dan van onze geest; om dat het niet in onze macht is te maken dat wy eer ’t een, dan ’t ander gevoelen of gewaarworden, en dat dit geheellijk van ’t ding afhangt, ’t welk onze zinnen treft. Men zou konnen vragen of dit ding God, of iets, van God verscheiden, is: maar dewijl wy gevoelen of gewaarworden, of, door de zinnen aangestuwt, klarelijk en onderscheidelijk begrijpen zekere stoffe, in langte, breette en diepte uitgestrekt, welkers delen verscheide gestalten en bewegingen hebben; en daar uit ook de gevoelingen of gewaarwordingen voortkomen, die wy van de verwen, reuken, pijn, en van d’andere dingen hebben: indien God onmiddelijk door hem zelf het denkbeelt van deze uitgestrekte stoffe aan onze geest vertoonde, of alleenlijk indien hy toeliet dat het van enig ding, in ’t welk geen uitstrekking, ge-stalte, noch beweging was, aan ons vertoont wierd; zo zou men geen reden konnen bedenken, om de welke hy voor geen bedrieger geacht mogt worden. Want wy verstaan en begrijpen klarelijk deze stoffe als een ding, dat geheellijk van God, en van ons, of van onze geest verscheiden is; en ons dunkt ook dat het denkbeelt, ’t welk wy daar af hebben, in ons gevormt word uit oorzaak der lighamen, die buiten ons zijn, met de welken het volkomentlijk gelijk is. Maar dewijl God ons niet bedriegt, om dat dit tegen zijn natuur strijd, gelijk alreê aangemerkt is, zo moeten wy besluiten dat ’er zekere zelfstandigheit is, in langte, breette en diepte uitgestrekt, die tegenwoordiglijk in de werrelt wezentlijk is, met alle haar eigenschappen, de welken wy klarelijk bekennen daar toe te behoren. En deze uitgestrekte zelfstandigheit is ’t geen, ’t welk men eigentlijk lighaam, of de zelfstandigheit der stoffelijke dingen noemt.

Tweede LID. 
Hoe wy ook bekennen dat onze geest aan een lighaam engelijk gevoegt is.

WY moeten ook besluiten dat zeker lighaam aan onze geest engelijker vereenigt is, dan alle d’andere lighamen, die in de werrelt zijn, om dat wy klarelijk bemerken de pijn, en d’andere gevoelingen of gewaarwordingen ons overkomen, zonder dat wy hen hebben voorzen, en dat onze geest, door een kennis, die natuurlijk aan hem is, oordeelt dat deze gevoelingen of gewaarwordingen niet van hem alleen voortkomen, noch tot zich behoren, voor zo veel hy een denkend ding is, maar voor zo veel hy aan zeker ander uitgestrekt ding, dat zich door de gesteltenis zijner werktuigen beweegt, gevoegt is; welk ding men menschelijk lighaam noemt. Doch deze plaats laat niet toe dat ik hier een naaukeuriger verklaring daar af doe.

Darde LID.
Dat onze zinnen ons niet de natuur der dingen leren, maar alleenlijk waar in zy nut of schadelijk aan ons zijn.

’t ZAl genoech zijn dat wy alleenlijk aanmerken dat al ’t geen, ’t welk wy door de bemiddeling onzer zinnen bemerken, tot d’enge vereeniging, die de geest met het lighaam heeft, toegepast word; en dat wy gemenelijk door hun middel ’t geen be-kennen, in ’t welk d’uitterlijke lighamen aan ons vorderlijk, of schadelijk konnen wezen; maar niet hoedanig hun natuur is, of hoedanig zy in zich wezentlijk zijn, dan zelden, en by geval. Wy zullen door deze opmerking lichtelijk alle vooroordelen, die alleenlijk op onze zinnen gevest zijn, afleggen en verlaten, en niet, dan onz verstant, gebruiken om dat daar in alleen d’eerste kundigheden, of denkbeelden naturelijk gevonden worden, die als de zaden der waarheden zijn, tot welks kennis wy bequaamheit hebben.

Vierde LID
Dat de natuur van ’t lighaam niet in zwaarheit, hardigheit, verwe, of in dergelijke dingen, maar in d’uitstrekking alleen bestaat.

EN als wy dit doen, zo zullen wy begrijpen dat de natuur van de stoffe, of van ’t lighaam, in ’t algemeen aangemerkt, niet hier in bestaat, dat zy een hard, of zwaar, of verwig ding is, of dat op enige andere wijze onze zinnen treft; maar alleenlijk hier in, dat zy een ding is, in langte, breette en diepte uitgestrekt. Want wat de hardigheit aangaat, wy bekennen, door middel van ’t gevoel, niets anders daar af, dan dat de delen der harde lighamen de beweging van onze handen, als zy daar aankomen, tegenstaan; dewijl wy geen hardigheit zouden gevoelen, indien, zo dikwijls als wy onze handen ergens heen reiken, alle de lighamen, die daar wezentlijk waren, met een zelve gezwintheit van daar weken, als onze handen derwaarts komen: en wy zouden echter geen reden hebben van t’achten dat de lighamen, die dus weken, daarom ’t geen verloren, ’t welk hen lighamen maakt; daar uit dan volgt dat der zelver natuur niet in de hardigheit bestaat, die wy somtijts daar aan gevoelen, gelijk ook niet in de zwaarheit, verwe, hitte, en alle d’andere diergelijke hoedanigheden. Want indien wy enig lighaam; hoedanig het ook is, onderzoeken, zo konnen wy aanmerken dat het geen van deze hoedanigheden in zich heeft; en wy bekennen ondertusschen klarelijk en onderscheidelijk dat ’et al ’t geen heeft, ’t welk het lighaam maakt, zo het alleenlijk uitstrekking in langte, breette en diepte heeft: daar ook uit volgt dat ’et, om te wezen, die geensins behoeft, en dat des zelfs natuur alleenlijk hier in bestaat, dat ’et een zelfstandigheit is, die uitstrekking heeft. 

Vijfde LID
Dat deze waarheit van de natuur des lighaams door de wanen of vooroordelen van de verdunning, en van ’t ydel verduistert word.

DAar zijn noch twee oorzaken overig, om de welken men kan twijffelen, of de ware natuur van ’t lighaam in d’uitstrekking alleen bestaat: d’eerste bestaat hier in, dat enigen, by ons lighamen ziende, die somtijts meer en somtijts min verdunt zijn, zich ingebeelt hebben dat een zelve lighaam meer uitstrekking heeft als het verdunt, dan als het verdikt is: ja daar zijn enigen, die zich zo scherpzinnig hebben getoont, dat zy de zelfstandigheit des lighaams van des zelfs hoegrootheit, en de hoegrootheit zelve van d’uitstrekking onderscheiden. D’andere oorzaak is alleenlijk op een wijze van denken, die in ’t gebruik is, gesticht, te weten dat, daar men verstaat niet anders te wezen dan een uitstrekking in langte, breette en diepte, men niet zegt dat daar een lighaam is, maar alleenlijk een ruimte, en noch een lege en ydele ruimte, die van byna alle menschen voor een zuivere niets geacht word.

Zeste LID.
Hoe de verdunning geschied.

WAt de verdunning en verdikking aangaat, de geen, die op zijn gedachten merkt, en in dit stuk niets, dan ’t geen wil toelaten, ’t welk hy klarelijk en onderscheidelijk begrijpt, zal niet achten dat daar in iets anders gebeurt, dan een verandering van gestalte, de welk aan ’t lighaam overkoomt, dat verdunt of verdikt word: dat is dat, zo dikwijls als wy zien dat een lighaam verdunt word, wy denken moeten dat het heel veel tusschenheden tusschen zijn delen heeft, die van andere lighamen vervult zijn, en dat, als het verdikt is, deze zelve delen nader aan malkander zijn, dan zy waren, ’t zy dat men de tusschenheden, die tusschen hen waren, kleinder heeft gemaakt, of geheellijk wechgenomen: en indien dit leste gebeurt, zo word dit dikke lighaam zodanig, dat het niet dikker gemaakt kan worden: en dan heeft het echter geen minder uitstrekking, dan als deze zelve delen, van malkander af zijnde, en als in veel takken verdeelt, een groter ruimte beslaan; want wy moeten d’uitstrekking, die in de pijp-jes of tusschenheden is, de welken de delen van ’t lighaam niet beslaan, als het verdunt is, geensins daar aan toeëigenen, maar aan andere lighamen, die deze tusschenheden vervullen: even gelijk wy, een spons vol van water, of van enige andere vocht ziende, niet achten dat yder deel van deze spons daarom meer uitstrekking heeft, maar alleenlijk dat ’er pijpjes, of tusschenheden tusschen haar delen zijn, die groter zijn, dan als zy droog en meer geprangt is.

Zevende LID.
Dat deze verdunning niet verstanelijk verklaart kan worden, dan op de wijze, die hier voorgestelt is.

ZEker, ik zie niet wat enigen bewogen heeft om liever te willen zeggen dat de verdunning door de vermeerdering van de hoegrootheit geschied, dan die met dit voorbeelt van de spons verklaren. Want hoewel wy, als de lucht of ’t water verdunt zijn, niet enigen van hun pijpjes zien, die groter worden, noch enig nieu lighaam, ’t welk daar bykoomt, om deze pijpjes te vervullen; zo is ’t echter veel min redelijk iets dat niet verstanelijk is, te verdichten, om der zelver verdunning alleenlijk in schijn, en met woorden, die geen zin hebben, te verklaren, dan hier uit, dat zy dunder worden, te besluiten dat ’er pijpjes, of tusschenheden tusschen hun delen zijn, die groter geworden, en van enig ander lighaam vervult zijn. Wy mogen onbeschroomdelijk geloven dat de verdunning op geen andere wijze geschied, dan ik hier zeg, hoewel wy niet door enige van onze zinnen ’t lighaam, dat hen vervult, bemerken, om dat ’er geen reden is, die ons verplicht te geloven dat wy alle de lighamen, die omtrent ons zijn, met onze zinnen moeten gewaarworden, en om dat wy zien dat men ’t zeer lichtelijk dus kan verklaren, en dat ’et onmogelijke is dat men ’t anders bevatten kan. Eindelijk, my dunkt dat het klaarblijkelijke tegenzeggelijkheit in zich heeft, dat een ding door een hoegrootheit of uitstrekking, die ’t niet had, vermeerdert wierd, en dat het niet te gelijk met een nieuwe uitgestrekte zelfstandigheit vermeerdert zou worden, dat is dat ’er een nieu lighaam bykoomt; vermits het onmogelijk is te bevatten dat men hoegrootheit of uitstrekking by een ding, door enige andere middel, kan byvoegen, dan met een groot en uitgestrekt ding  daar by te doen, gelijk noch klarelijker door ’t geen, ’t welk hier na volgt, blijken zal.

Achtste LID.
Dat de hoegrootheid niet van ’t geen, ’t welk groot is, noch het getal van de getelde dingen verschillen, dan door onze denking.

DE reden hier af is dat de hoegrootheid niet van ’t geen verschilt, dat groot is, noch ’t getal van ’t geen, dat getelt is, dan alleenlijk door onze denking: dat is, schoon wy op ’t geen konnen denken, dat tot de natuur eens uitgestrekte dings behoort, ’t welk in een ruimte van tien voeten is begrepen, zonder op deze maat van tien voeten acht te nemen, vermits dit ding van gelijke natuur in yder van zijn delen als in ’t geheel is; en schoon wy op een getal van tien, of op een verknochte hoegrootheid van tien voeten denken, zonder op zodanig een ding te merken, vermits het denkbeelt, ’t welk wy van ’t tiental hebben, het zelve is, ’t zy wy een getal van tien voeten, of enige andere tienling aanmerken; en schoon wy ook een verknochte hoegrootheit bevatten, zonder op zulk of zulk een ding te merken, hoewel wy haar niet zonder enig uitgestrekt ding konnen bevatten: zo is echter klaarblijkelijk dat men niet enig deel van een zodanige hoegrootheit, of van een zodanige uitstrekking kan afneemen, of men neemt door gelijke middel even zo veel van ’t ding zelf af; en, van d’andere zijde, dat men niet van ’t ding zelf kan afsnijden, zonder door gelijke middel even zo veel van de hoegrootheit, of van d’uitstrekking wech te nemen.

Negende LID.
Dat de lighamelijke zelfstandigheit zonder haar uitstrekking niet klarelyk begrepen kan worden.
SChoon enigen over dit onderwerp zich anders verklaren, zo acht ik echter niet dat zy iets anders, dan ’t geen, ’t welk ik gezegt heb, begrijpen: want als zy de zelfstandigheit van d’uitstrekking en hoegrootheit onderscheiden, zo verstaan zy niets by deze naam zelfstandigheit, of zy vormen alleenlijk in hun geest een verward denkbeelt van d’onstoffelijke zelfstandigheit, die zy aan de stoffelijke zelfstandigheit toeëigenen, en laten aan d’uitstrekking het ware denkbeelt van deze stoffelijke zelfstandigheit,  die zy toeval noemen; en dit zo onëigentlijk, dat men lichtelijk kan bekennen dat hun woorden geen overeenkoming met hun gedachten hebben.

Tiende LID.
Wat ruimte, of d’innerlijke plaats is.

DE ruimte, of d’innerlijke plaats, en de stoffelijke zelfstandigheit, of ’t lighaam, in deze ruimte begrepen, verschillen ook niet in de zaak, maar alleenlijk in de wijze daar meê zy van ons begrepen worden. Want zeker, de zelve uitstrekking in langte, breette en diepte, die de ruimte stelt, is geheellijk de zelve als de gene, die ’t lighaam stelt; en ’t onderscheit, ’t welk tusschen hen is, bestaat alleenlijk hier in, dat wy aan ’t lighaam een bezondere uitstrekking toeëigenen, die wy begrijpen met het lighaam van plaats te veranderen, zo dikwijls als het vervoert word, en dat wy aan de ruimte een zo algemene en ruime uitstrekking toeëigenen, dat wy, uit zekere ruimte het lighaam, ’t welk haar besloeg, wechgenomen hebbende, niet achten dat wy d’uitstrekking van deze ruimte ook vervoert hebben, vermits aan ons dunkt dat de zelve uitstrekking daar altijt blijft, terwijl zy van de zelve grootheit en gestalte is, en niet van gelegenheit is verandert ten opzicht van d’uitterlijke lighamen, door de welken wy deze ruimte bepalen.

Elfde LID.
In welk een zin men zeggen mag dat de ruimte niet van ’t lighaam verschilt, dat zy begrijpt.

MAar men kan lichtelijk bekennen dat de zelve uitstrekking, die de natuur van ’t lighaam stelt, ook de natuur van de ruimte stelt, en dat deze twee dingen onderling niet meer verschillen, dan de natuur van ’t geslacht, of van de gedaante van de natuur van ’t ondeellig verschilt; zo wy, om te beter t’onderscheiden hoedanig ’t ware denkbeelt is, dat wy van ’t lighaam hebben, een steen tot voorbeelt nemen, en al ’t geen daar af wechdoen, ’t welk wy weten niet tot de natuur van ’t lighaam te behoren. Laat ’er ons dan eerstelijk de hardigheit van wechdoen; want indien men deze steen tot stof maakte, zo zou zy niet meer de hardigheit hebben, en echter lighaam blijven. Laat ’er ons ook de verwe van wechnemen, om dat wy somtijts zo deurschijnende  stenen hebben gezien, dat zy geen verwe hadden. Laat ’er ons meê de zwaarte van wechnemen, om dat wy zien dat het vuur, hoewel het ook zeer licht is, echter een lighaam is. Laat ’er ons ook de koude, hitte, en alle andere diergelijke hoedanigheden van wechdoen, om dat wy niet menen dat zy in de steen zijn, of dat deze steen van natuur verandert, om dat zy ons nu heet, en dan kout schijnt. Na dat wy deze steen dus onderzocht hebben, zo zullen wy bevinden dat het ware denkbeelt, ’t welk wy daar af hebben, alleenlijk hier in bestaat, dat wy onderscheidelijk bemerken dat hy een zelfstandigheit is, in langte, breette en diepte uitgestrekt. Doch dit zelfde is in ’t denkbeelt begrepen, ’t welk wy van de ruimte hebben, niet alleenlijk van de gene, die vol van lighaam is, maar ook van de gene, die men leeg of ydel noemt.

 Twaalfde LID.
Hoe de ruimte van de lighamelijke zelfstandigheit in de wijze, daar in zy begrepen word, verschilt.

MAar daar is onderscheit in de wijze van bevatten: want indien men de steen uit de ruimte, of uit de plaats, daar in hy is, wechneemt, zo verstaan wy dat ook des zelfs uitstrekking wechgenomen is, vermits wy die bezonder, en als onafscheidelijk van de steen aanschouwen.En nochtans achten wy dat d’uitstrekking van de plaats, in de welke de steen was, blijft, en de zelve is, schoon de plaats, die de steen te voren besloeg, nu alreê met hout, water of lucht, of met enig ander lighaam vervult is, of ook dat hy ydel of leeg schijnt, om dat wy d’uitstrekking in ’t algemeen nemen, en achten dat deze zelve aan de stenen, aan ’t hout, water, lucht, en aan alle d’andere lighamen, en ook aan ’t ydel, indien ’er is, gemeen kan wezen, indien zy van gelijke grootheit en gestalte als te voren is, en een zelve stant ten opzicht der uitterlijke lighamen, die deze ruimte bepalen, bewaart.

Dartiende LID.
Wat uitterlijke plaats is.

DE reden hier af is dat de namen van plaats of ruimte niets betekenen,’t welk warelijk van ’t lighaam verscheiden is, dat wy zeggen in enige plaats te wezen; maar alleenlijk des zelfs  grootheit, gestalte en stant tusschen d’andere lighamen aanwijzen. Want om deze stant te bepalen, moet men op enige andere lighamen merken, die men als onbewegelijk aanschout: maar naar dat de lighamen, die wy aanmerken, dus verscheiden zijn, mogen wy zeggen dat een zelve ding in een zelve tijt van plaats verwisselt, en niet verwisselt. Tot een voorbeelt, indien wy een man aanschouwen, die in de roef van een schip zit, ’t welk van de wint uit de haven gedreven word, zo zullen wy achten, als wy alleenlijk op ’t schip merken, dat deze man niet van plaats verandert, om dat wy zien dat hy altijt in een zelve stant blijft ten opzicht der delen van ’t schip, daar hy in is; en indien wy op de geburige landen merken, zo zal ons dan dunken dat deze man geduriglijk van plaats verandert, om dat hy van ’t een lant verwydert, en nader aan ’t ander koomt. Wyders, indien wy onderstellen dat d’aarde op haar asse draait, en even zo veel weg van ’t westen naar ’t oosten spoed, als dit schip van ’t oosten naar ’t westen doet, zo zullen wy weêr zeggen dat de geen, die in de roef zit, niet van plaats verandert, om dat wy deze plaats door enige onbewegelijke punten, die wy ons inbeelden in de hemel te wezen, afpalen zullen. Maar indien wy achten dat men in dit Heelāl geen punt kan vinden, ’t welk warelijk onbewegelijk is, (want men zal uit het volgende bekennen dat men zulks betogen kan) zo zullen wy besluiten dat ’er geen plaats van enig ding ter werrelt is, die vast en bestandig is, dan alleenlijk voor zo veel die van onze denking dus bepaalt word.

Viertiende LID.
Wat onderscheit dat ’er tusschen plaats en ruimte is.

DE namen van plaats en ruimte zijn echter verscheiden, om dat plaats uitdrukkelijker stant, dan grootheit of gestalte aanwijst. In tegendeel, als men van ruimte spreekt, heeft men de gedachten meer op de grootheit en gestalte. Want men zegt gemenelijk dat het een ding in des anders plaats volgt, schoon het niet naaukeuriglijk van de zelve grootheit noch gestalte is, en wy menen niet dat ’et daarom de zelve ruimte beslaat, de welke van ’t ander ding beslagen wierd: maar als de stant verandert, zo zeggen wy dat het van plaats verandert, schoon het van een zelve grootheit, en van gelijke gedaante als te voren blijft: in voegen dat, als wy zeggen dat een ding in zodanig een plaats is, wy 
alleenlijk verstaan dat het in zodanig een stant is, ten opzicht van enige andere dingen. Maar als wy ’er byvoegen dat het zulk een ruimte, of zulk een plaats beslaat, zo verstaan wy daar boven dat het van zodanige grootheit, en van zodanige gestalte is, dat het die even vullen kan.

Vijftiende LID. 
Hoe de vlakte, die een lighaam omringt, voor zijn uitterlijke plaats genomen kan worden.

IN dezer voegen noemen wy altijt ruimte voor uitstrekking in langte, breette en diepte. Maar wy aanmerken somtijts plaats, alsof zy in ’t ding was, ’t welk geplaatst is, en ook somtijts als of zy ’er buiten was. D’innerlijke plaats is even ’t zelve als ruimte, maar d’uitterlijke plaats kan voor de vlakte genomen worden, die onmiddelijk het ding, dat geplaatst is, omringt: (hier staat aan te merken dat men by vlakte geen deel van ’t lighaam moet verstaan, ’t welk omringt, maar alleenlijk d’uitëindigheit, die tusschen ’t lighaam is, dat omringt, en ’t geen, ’t welk omringt is, die niets anders dan een wijze is) of voor de vlakte in ’t gemeen, die niet meer een deel van ’t een lighaam, dan van ’t ander is, en die altijt de zelve geacht word, zo lang zy de zelve grootheit en gestalte behoud. Want schoon wy zien dat het lighaam ’t welk een ander lighaam omringt, met zijn vlakte verandert, zo zijn wy echter niet gewent te zeggen dat de geen, die daar af omringt heeft geweest, daarom van plaats verandert is, als hy in de zelve stant blijft ten opzicht der andere lighamen, die wy alle onbewegelijk aanmerken. Dus zeggen wy dat een schip, dat van d’een zijde door de stroom van een vloet, en van d’andere zijde door de wint zo gelijkelijk gedreven word, dat het niet van stant, ten opzicht der oevers, verandert, in een zelve plaats blijft, schoon wy zien dat de gehele vlakte, die ’t omringt, geduriglijk verandert.

Zestiende LID.
Dat ’er geen ydel kan wezen, in de zin, in de welken de Wijsbegerigen dit woort nemen.

WAt het ydel aangaat, naar de zin, in de welk de Wijsbegerigen dit woort nemen, te weten voor een ruimte, daar in geen zelfstandigheit is; ’t is blijkelijk, dat ’er geen ruimte in  
’t Heelal is, die zodanig is, om dat d’uitstrekking van de ruimte, of van d’innerlijke plaats niet van d’uitstrekking des lighaams verschilt. Want dewijl hier uit alleen, dat een lighaam in langte, breette en diepte uitgestrekt is, met recht besloten word dat het zelfstandigheit is, om dat wy begrijpen dat het niet mogelijk is dat het geen, ’t welke niets is, uitstrekking heeft; zo behoort men ook desgelijks van de ruimte, die men ydel onderstelt te wezen, te besluiten, te weten dat ’er nootzakelijk ook zelfstandigheit in moet zijn, dewijl ’er uitstrekking in is.

Zeventiende LID
Dat de naam ydel, naar ’t gebruik van ’t gemeen genomen, niet alle lighaam uitsluit.

MAar als wy deze naam naar ’t gemeen gebruik nemen, en zeggen dat een plaats leeg of ydel is, zo blijkt dat wy niet willen zeggen dat ’er geheel niets in deze plaats, of in deze ruimte is, maar alleenlijk dat ’er niets van ’t geen is, ’t welk wy vermoeden dat daar behoort te wezen. In dezer voegen zegt men dat een watervat, gemaakt om water in te houden, leeg is, als er niets anders, dan lucht in is: en indien ’er geen visch in een vyver is, zo zeggen wy dat ’er niets in is, schoon men hem vol van water ziet. Dus zegt men ook dat een schip leeg is, als men, in plaats van koopmanschap daar meê men ’t gemenelijk laad, niet dan met zant geladen heeft, om ’t gewelt van de wint te konnen tegenstaan. En in deze zelve zin zeggen wy dat een ruimte leeg of ydel is, als ’er niets gevoelijk in is, schoon zy een geschape stoffe, en een uitgestrekte zelfstandigheit begrijpt. Want wy aanmerken gemenelijk niet de lighamen, die naby ons zijn, dan voor zo veel zy in de werktuigen onzer zinnen zo krachtige indrukkingen veroorzaken, dat wy hen met de zinnen konnen bereiken. En indien wy, in plaats van aan ’t geen te gedenken, dat wy by deze benamingen van ydel en niets behoren te verstaan, daarna dachten dat zodanig een ruimte, daar onze zinnen niets aan ons doen gewaarworden, geen geschape ding begreep, zo zouden wy in een zo grove doling vallen, alsof, om dat men gemenelijk zegt dat een kruik leeg is, in de welke niets anders, dan lucht is, wy oordeelden dat de lucht, die zy in zich begrijpt, geen ding, of zelfstandigheit is.  

Achtiende LID. 
Hoe men de valsche waan, daar af men  vooringenomen is, aangaande ’t leeg of ydel, verbeteren moet.

WY zijn byna alle, van onze eerste jaren af, in deze doling gevallen, om dat wy, ziende dat ’er geen nootzakelijke verbintenis of vereeniging tusschen ’t vat en ’t lighaam is, dat het in zich begrijpt, gewaant hebben dat God het geheel lighaam kon wechneemen, dat in een vat begrepen is, en dit vat in de zelve stant behouden, zonder dat enig ander lighaam in de plaats van ’t geen behoeft te komen, ’t welk daar uit wechgenomen is. Om dan zo valsch een waan te verbeteren, zo zullen wy aanmerken dat ’er geen nootzakelijke verbintenis tusschen ’t vat, en zodanig een lighaam is, ’t welk daar in begrepen word, maar dat deze verbintenis zo 
volkomentlijk nootwendig is tusschen de holle gestalte van dit vat, en d’uitstrekking, die in deze holligheit begrepen moet wezen, dat het niet meer strijdigheit in zich heeft een berg zonder dat te bevatten, dan zoanig een holligheit zonder d’uitstrekking, die zy begrijpt, en deze uitstrekking zonder enig uitgestrekt ding, vermits het niets (gelijk alreê dikwijls aangewezen is) geen uitstrekking kan hebben. Dieshalven, indien men vraagde wat geschieden zou, zo God alle lighaam, ’t welk in enig vat begrepen is, wechnam, en niet toeliet dat ’er een ander in de plaats van ’t geen, dat wechgenomen was, quam: zo zouden wy antwoorden dat de zijden van dit vat zo na tezamen zouden komen, dat zy malkander zouden raken. Want als ’er niets tusschen twee lighamen is, zo is ’t nootzakelijk dat zy malkander raken, om dat het opentlijk tegenzeggelijkheit in zich heeft, dat zy, van malkander zijn, of dat ’er afstant tusschen hen is, en dat echter deze afstant niets is, om dat allen afstant een wijzen van uitstrekking is, en dieshalven niet zonder uitgestrekte zelfstandigheit kan wezen.

Negentiende LID.
Dat dit het geen bevestigt, ’t welk van de verdunning gezegt is.

NA dat men aangemerkt heeft dat de natuur van de  stoffelijke zelftandigheit, of van ’t lighaam alleenlijk hier in bestaat, dat zy een uitgestrekt ding is, en dat haar uitstrekking niet van degene verscheiden is, die men aan de lege of ydele  ruimte toeëigent; zo kan men lichtelijk bekennen dat het niet mogelijk is, dat enig deel daar af meer ruimte op d’een tijt, dan op d’ander, beslaat, en dus anders verdunt word, dan op de wijze, die een weinig te voren verklaart is, of dat er meer stoffe, of lighamelijke zelfstandigheit in ’t vat is, als het vol van loot, of gout, of van enig ander zwaar en hard lighaam is, dan als het niets als lucht in zich begrijpt, en leeg of ydel geacht word: want de grootheit der delen, daar af een lighaam te zamen is gezet, hangt niet af van der zelver of hardigheit, maar van d’uitstrekking alleen, die altijt in een zelve vat gelijk is.

Twintigste LID.
Dat ’er geen vezeltjes, of kleine ondeelbare lighamen konnen wezen.

MEn kan ook lichtelijk bekennen dat ’er geen vezeltjes, of delen van lighamen, die ondeelbaar zijn, konnen wezen, gelijk enige Wijsbegerigen zich ingebeelt hebben. Want hoe klein men deze delen stelt, zo begrijpen wy, om dat zy uit gestrekt moeten wezen, dat ’er niet een onder hen is, ’t welk niet in twee, of in een groter getal van andere kleinder delen gedeelt kan worden; daar uit dan volgt dat het deelbaar is: vermits wy hier uit, dat wy klarelijk en onderscheidelijk bekennen dat een ding gedeelt kan worden, oordelen moeten dat het deelbaar is, omdat, zo wy ’er anders af oordeelden, ’t oordeel, ’t welk wy van dit ding deden, strijdig tegen de kennis, die wy ’er af hebben, zou wezen. Ja schoon wy stelden dat God enig deel van de stoffe tot zo uitsteekend een kleinheit gebracht, dat zy in geen andere kleinder delen kan worden, zo konnen wy echter daarom niet besluiten, dat zy ondeelbaar is; om dat, schoon God dit deel zo klein gemaakt had, dat geen schepsel vermogen heeft om dat te delen, hy echter zich zelf niet van de macht, die hy had, om haar te delen, heeft konnen beroven, vermits het onmogelijk is dat hy zijn almachtigheit vermindert, gelijk alreê aangemerkt is. Wy zullen dieshalven zeggen dat het kleinste uitgestrekte deel, ’t welk in de werrelt wezen kan, altijt gedeelt kan worden, om dat het van zijn natuur zodanig is. 

Eenëntwintigste LID.
Dat d’uitstrekking des werrelts onbepaalt is.

WY bekennen ook dat deze werreld of d’uitgestrekte stoffe, die ’t Heelal uitmaakt, geen eindpalen heeft. Want ter plaats, daar wy eindpalen willen verdichten, konnen wy ons daar buiten ruimten, onbepaaldelijk uitgestrekt, inbeelden die wy ons niet alleenlijk inbeelden, maar die wy ook bevatten zodanig dadelijk te wezen, als wy ons daar af in beelden: in voegen da zy een lighaam, onbepaaaldelijk uitgestrekt, begrijpen.Want het denkbeelt van d’uitstrekking, die wy in enige ruimte, hoedanig die is, begrijpen, is ’t ware denkbeelt dat wy van ’t lighaam moeten hebben.

Tweeëntwintigste LID.
Dat d’aarde en hemelen niet dan van een zelve stoffe zijn gemaakt, en dat ’er niet veel werrelden konnen wezen.

EIndelijk, men kan uit dit alles lichtelijk besluiten dat d’aarde en hemelen van een zelve stoffe zijn gemaakt, en dat, schoon ’er ontellijke werrelden waren, zy alle van een zelve stoffe zouden gemaakt wezen. Daar uit dan volgt dat ’er niet veel werrelden konnen zijn; om dat wy klaarblijkelijk begrijpen dat de stoffe, welks natuur hier in alleen bestaat, dat zy een uitgestrekte zelfstandigheit is, nu alreê alle d’inbeeldelijke ruimten, in de welken deze andere werrelden moesten wezen, beslaat, en dat wy niet in ons het denkbeelt van enige andere stoffe konnen vinden.

Drieëntwintigste LID.
Dat alle de veranderingen, die in de stoffe zijn, of alle de verscheidenheit van des zelfs vormen van de beweging zijner delen afhangen.

DAar is dieshalven niets, dan een zelve stoffe, in ’t Heelal; en die wy hier door alleen bekennen, dat zy uitgestrekt is: om dat alle  d’eigenschappen, die wy klarelijk daar in begrijpen, tot dit enige gebracht worden , dat zy gedeelt, en naar haar delen bewogen kan worden, en dat zy alle de verscheide gesteltheden kan ontfangen, die wy bemerken dat uit de beweging van haar delen konnen volgen. Want schoon wy met onze denking p.58} 
delingen in deze stoffe konnen verdichten, zo is echter blijkelijk dat onze denking geen vermogen heeft van iets daar in te veranderen, en dat alle de verscheidenheit der vormen, die men daar vind, van de plaatsige beweging afhangt. De Wijsbegerigen hebben zonder twijfel dit ook bemerkt, om dat zy in veel plaatsen gezegt hebben dat de natuur het beginsel van de roering, en van de rust is, en dat zy by de natuur het geen verstonden, door ’t welk alle lighamelijke dingen zodanig worden, gelijk wy hen bevinden te wezen.

Vierëntwintigste LID.
Wat beweging of roering is, maar ’t gemeen gebruik genomen.

MAar de beweging, te weten de plaatsige, of de gene, die van d’een naar een andere plaats geschied, want ik begrijp geen andere, dan deze, en meen ook dat men andere in de natuur kan verdichten, de beweging, zeg ik, gelijk zy gemenelijk genomen word, is niets anders, dan de doening, door de welke een lighaam uit d'een naar een andere plaats gaat. En dieshalven, gelijk wy hier voor aangemerkt hebben dat een zelve ding in een zelve tijt van plaats verwisselt en niet verwisselt, zo mogen wy ook zeggen dat het in een zelve tijt bewogen, en niet bewogen word. Tot een voorbeelt, de geen, die in de roef van een schip zit, ’t welk van de wint voortgedreven is, acht dat hy bewogen word, als hy alleenlijk op d’oever merkt, daar af hy vertrokken is, en die als onbewegelijk aanmerkt, maar hy acht dat hy niet bewogen word, als hy alleenlijk op 't schip ziet, daar hy in is, om dat hy, ten opzicht der delen van ’t schip, niet van gelegenheit of gesteltenis verandert. Doch vermits wy gewent zijn te denken dat er geen beweging zonder doening is, zo zeggen wy dat de geen, die dus zit, in rust is, dewijl hy geen doening in zich gevoelt, en dat zulks gebruikelijk is.

Vijfëntwintigste LID.
Wat beweging of roering is, eigentlijk genomen.

MAar indien wy, in plaats van ons aan ’t geen te houden, ’t welk geen andere grontvest heeft, als ’t gemeen gebruik, begeren te weten wàt beweging in der waarheit is, zo zullen wy, om daar aan een bepaalde natuur toe t’eigenen, zeggen dat zy is de vervoering van een deel van de stoffe, of van een lighaam uit het  
gebuurschap dezer lighamen, die onmiddellijk daar aan raken, en die wy als in rust in ’t gebuurschap van andere lighamen aanmerken. By een lighaam, of by een deel van de stoffe versta ik al’t geen, ’t welk te zamen vervoert word, schoon dit weêr uit veel delen kan bestaan, die andere bewegingen in zich hebben; en ik zeg dat zy de vervoering en niet de kracht, of de doening is, die vervoert, om aan te wijzen dat de beweging  altijt in ’t beweegbare is, en niet in ’t geen, dat beweegt: want my dunkt dat men gemeenlijk deze dingen niet naaukeuriglijk genoech onderscheid. Wyders, ik versta dat zy alleenlijk een wijze of eigenschap van ’t beweegbare is, en niet een zelfstandigheit, gelijk de gestalte een wijze of eigenschap van ’t afgebeeld ding is, en de rust een wijze of eigenchap van ’t ding, dat in rust is.

Zesentwintigste LID.
Dat ’er geen meer doening tot de beweging, dan tot de rust vereischt word.

EN vermits wy ons gemenelijk hier in bedriegen, dat wy menen dat men meer  doening tot de beweging, dan tot de rust, behoeft, zo zullen wy hier aanmerken dat wy van ’t begin:- onzes levens af in deze doling gevallen zijn, om dat wy onz lighaam gemenelijk bewegen naar onze wil, daar af wy een innerlijke kennis hebben, en dat het hier door alleen in rust is, dat het door de zwaarheit, daar af wy de kracht niet gevoelen, aan d’aarde gehecht is. En om dat deze zwaarheit, en veel andere oorzaken, die wy zelden bemerken, de beweging onzer leden tegenstaan, en te weegbrengen dat wy moede worden, zo menen wy dat wy een groter kracht, en meer doening behoeven om een beweging voort te brengen, dan om haar te doen ophouden; omdat wy de doening voor deze poging nemen, die wy doen moeten om onze leden, en door der zelver hulp d’andere lighamen te bewegen. Doch wy zullen ons lichtelijk van dit valsch vooroordeel ontslaan, zo wy aanmerken dat wy niet alleenlijk enige poging doen om de lighamen te bewegen, die naby ons zijn, maar dat wy ook enige poging doen om hun bewegingen te weêrhouden, als zy niet door enige andere oorzaak gestuit worden: in voegen dat wy, om een voorbeelt by te brengen, geen groter doening aanwenden om een schuit in een stil water, dat niet stroomt,  op de gang te brengen, als om die eensklaps, terwijl hy voort gedreven word, stilte houden: en schoon d’ervarentheit aan ons in dit geval betoont dat men een weinig minder poging behoeft om hem tegen te staan, dan om hem voort te doen gaan, zo is dit, omdat de zwaarheit van ’t water, ’t welk de schuit opheft, als hy bewogen word, en des zelfs traagheit (want ik stel het stil, en als slapende) allengs de beweging van de schuit verminderen.

Zevenëntwintigste LID. 
Dat de beweging, en de rust niets anders zijn, dan twee verscheide  wijzen in ’t lighaam, daar zy in gevonden worden.

DOch dewijl hier niet van deze doening gehandelt word, die men verstaat in de beweger, of in de geen, die de beweging stuit, te wezen, maar van de vervoering alleen , en van ’t afzijn of ophouding, of rust, zo is klaarblijkelijk dat deze vervoering niets is buiten 't lighaam, dat bewogen word, en dat dit lighaam een andere wijze ofgesteltheit heeft, als het vervoert word, en een andere wijze of gestelthcit als het niet vervoert word, of als het rust: in voegen dat de beweging en rust daar in niets anders zijn, dan twee verscheide wijzen.

Achtëntwintigste LID.
Dat de beweging, in haar eige betekenis genomen, alleenlijk tot de lighamen toegepast word , die ’t geen raken, ’t welk men zegt bewogen te worden.

IK heb ’er ook bygevoegt dat de vervoering van ’t lighaam geschied uit het gebuurschap der gener, die ’t raakt, in ’t gebuurschap van enige anderen, en niet van d’een plaats in een ander, om dat de  plaats op veelderhande wijzen, die van onze denking afhangen, gelijk hier voor verklaart is, genomen kan worden. Maar als wy de beweging voor de vervoering van een lighaam nemen, ’t welk het gebuurschap der gener verlaat, daar ’t aan raakt, zo is 't zeker dat wy aan een zelve beweegbare niet meer dan een beweging konnen toeëigenen, om dat er niet meer, dan een zekere menigte van lighamen is, die ’t in een zelve tijt konnen raken. 

Negenëntwintigste LID.
Dat zy ook niet toegepast word, dan tot de genen van deze lighamen, die wy als in rust aanmerken.

IK heb ’er eindelijk ook bygevoegt dat deze vervoering niet geschied uit het gebuurschap van alderhande lighamen, maar alleenlijk uit het gebuurschap der gener, die wy als in rust aanmerken. Want deze vervoering is wederzijds, en men kan niet begrijpen dat het lighaam AB vervoert word uit het  gebuurschap des lighaam CD, of men verstaat  ook dat het lighaam CD vervoert word uit het gebuurschap van ’t lighaam AB; tot en dat ’er gelijke kracht en doening tot het een, als tot het ander, vereischt word. Dieshalven, indien wy aan de beweging een natuur willen toevoegen, die geheel alleen aangemerkt kan worden, en zonder de beweging tot enig ander ding toe te passen, zo zullen wy, ziende dat twee lighamen, die malkander onmiddelijk raken, ’t een, naar d’een, en ’t ander naar een andere zijde vervoert, en wederzijds van malkander gescheiden worden, onbeschroomdelijk zeggen dat er even zo veel beweging in ’t een, als in ’t ander lighaam is. Maar dit is, ik beken ’t, zeer verre van de wijze van spreken, die in ’t gebruik is. Want dewijl wy op d’aarde zijn, en dewijl wy menen dat zy in rust is, schoon wy zien dat enigen van haar delen, die andere kleindere lighamen raken, uit het gebuurschap dezer lighamen vervoert worden, zo achten wy echter daarom niet dat d’aarde bewogen word.

Dartigste LID.
Van waar het koomt dat de beweging, die twee lighamen scheid, de welken malkander raken, eer aan ’t een, dan aan ’t ander lighaam toegeëigent word. 

DE voornaamste reden hier af is dat wy menen dat een lighaam niet bewogen word, zo ’t zich niet geheel beweegt, en dat wy ons niet konnen overreden dat d’aarde zich beweegt,  
alleenlijk hierom, dat enigen van haar delen uit het gebuurschap van enige andere lighamen, die kleinder zijn, en die hen raken, vervoert worden, om dat wy dikwijls veel zodanige vervoeringen, die tegen malkander zijn, by ons bemerken. Want schoon wy, tot een voorbeelt, stellen dat het lighaam EFGH d’aarde is, en dat  in de zelve tijd, in de welk het lighaam A B van E naar F vervoert word, het lighaam C D van H naar G vervoert word, hoewel wy weten dat de delen van d’aarde, die ’t lighaam AB raken, van B naar A worden vervoert, en dat de doening, die tot deze vervoering dient,van geen andere natuur is, noch minder in de delen van d’aarde, als in de genen van ’t lighaam AB; zo zullen wy niet zeggen dat d’aarde van B naar A bewogen word, of van ’t westen naar ’t oosten, om dat men met gelijke reden hierom, dat des zelfs delen, die ’t lighaam CD raken, van C naar D vervoert worden, zou moeten zeggen dat zy ook naar de tegengestelde zijde, namelijk van ’t oosten naar ’t westen, bewogen wierd; welke twee dingen tegen malkander strijden. Wy zullen dan, om niet te verre van ’t gemeen gebruik van spreken af te wijken, hier niet zeggen dat d’aarde bewogen word, maar alleenlijk de lighamen AB, en CD, en dus met d’andere dingen. Maar wy zullen ondertusschen gedenken dat al ’t geen, ’t welke dadelijk en stellig in de lighamen is, die bewogen worden, door welkers kracht wy zeggen dat zy zich bewegen, ook in de lighamen gevonden word, die hen raken, schoon wy hen als in rust aanmerken.

Eenëndartigste LID.
Hoe in een zelve lighaam veel verscheide roeringen, of bewegingen konnen wezen.

MAar hoewel yder lighaam in ’t bezonder alleenlijk een beweging, die eigen daar aan is, vermits ’er niets is, dan een zekere menigte van lighamen, die ’t raken, en die, ten opzicht van dit lighaam, in rust zijn, zo kan ’t echter aan een oneindigheit van andere bewegingen deelachtig zijn, voor zo veel 

het een deel van enige andere lighamen is, die verscheidelijk bewogen worden. Tot een voorbeelt, indien iemant, in een schip wandelende, een uurwerkje by zich heeft, zo zullen de raadjes van dit uurwerk wel door een enige beweging, die aan hen eigen is, bewogen worden, maar echter ook aan d’andere beweging van de wandelaar op ’t schip deelachtig wezen, om dat zy met hem een lighaam uitmaken, ’t welk gelijkelijk vervoert word. ’t Is ook zeker dat zy aan de beweging van ’t schip deelachtig zijn, ja ook aan de gene van de zee, om dat zy des zelfs loop volgen, en daar by noch aan de beweging van d’aarde, zo men stelt dat d’aarde op haar asse draait, om dat zy daar meê een lighaam uitmaken. En hoewel het waar is dat alle deze roeringen of bewegingen in de raden van dit uurwerk bestaan, niettemin dewijl wy gemenelijk niet een zo groot getal daar af gelijkelijk bevatten, ja ook dewijl het niet in onze macht is alle de genen te kennen, aan de welken zy deelachtig zijn, zo zal ’t genoech wezen dat wy in yder lighaam deze roering aanmerken, die enig daar aan is, en van de welke wy een zekere kennis konnen hebben.

Tweeëndartigste LID.
Hoe ook de beweging, eigentlijk genomen, die in yder lighaam enig is, voor veel genomen kan worden.

WY konnen ook deze enige beweging, die eigentlijk aan yder lighaam toegeëigent word, aanmerken als of zy van veel andere bewegingen te zamen gezet was, even gelijk wy ’er twee in de raden van een wagen aanmerken, d’een in ’t ront, rontom hun asse, en d’andere recht, naar de langte van de weg, daar zy langs gevoert worden. ’t Is echter klaarblijkelijk dat deze twee bewegingen warelijk niet van malkander verschillen, om dat yder punt van deze raden, en van alle andere lighamen, die bewogen worden, nooit meer dan een lijn beschrijft. En daar is niets aan gelegen dat deze lijn dikwijls zeer krom en bochtig is, en dieshalven van veel verscheide bewegingen schijnt voortgebracht; om dat men zich kan inbeelden dat alle lijnen, hoedanig zy zijn, ja ook de rechte, die d’enkelste van allen is, uit ontellijke verscheide bewegingen gesproten is. Tot een voorbeelt, indien men  ter zelve tijt, in de welk de lijn AB op CD valt, de punt A naar B brengt, zo zal de lijn AD, die hier door ’t punt A beschreven word, niet min afhangen van de twee bewegingen  van A naar B, en van AB naar CD, die recht zijn, dan de kromme lijn, die van yder punt van ’t rad beschreven is, van de rechte en kringige beweging afhangt. En hoewel het nut is somtijts een beweging in veel delen t’onderscheiden, om een onderscheidelijker kennis daar af te hebben, zo moeten wy echter, om volmondig uit te spreken, nooit meer dan een in yder lighaam tellen.

Drieëndartigste LID.}
Hoe in yder beweging een gehele kring van lighamen te gelijk bewogen word.

UIt het geen dan, dat hier voor betoogt is, te weten dat alle plaatsen vol van lighamen zijn, en dat yder deel van de stoffe zodanig gelijk is met de grootheit van de plaats, die zy beslaat, dat het niet mogelijk is dat zy een groter plaats vervult, noch in een kleinder plaats geprangt word, noch dat geen ander lighaam daar plaats vind, terwijl ’t voorgaande daar is; uit dit, zeg ik, moeten wy besluiten dat ’er nootzakelijk altijt een gehele kring van stoffe, of een ront van lighamen moet wezen, die gezamentlijk in een zelve tijt bewogen worden: in voegen dat, als een lighaam zijn plaats ruimt voor een ander, ’t welk het daar uitdrijft, het in de plaats van een ander koomt, en dit ander weêr in eens anders plaats, en dus vervolgens tot aan ’t leste, dat in de zelve ogenblik de plaats inneemt, die door ’t eerste lighaam verlaten was. Wy konnen dit lichtelijk in een gehele kring begrijpen, vermits wy, zonder enig ydel, en zonder enige verdunning of verdikking te behoeven, zien dat het deel A van deze kring zich naar B kan bewegen, zo het deel B zich ter zelve tijt naar C beweegt, en C naar D, en D naar A. Men kan dit ook met geen minder gemak in een onvolmaakt, en d’ongeregelste kring, die men bedenken kan, begrijpen, zo men acht neemt hoe alle onëffenheden der plaatsen door andere onëffenheden, die men in de beweging der delen vind vergoed en vergolden worden:  in voegen dat alle de stoffe,  die in de ruimte EFGH begrepen is, zich in ’t ront kan bewegen, en het deel, ’t welk naar E is, naar G overgaan, en ’t geen, ’t welk naar G is, in een zelve tijt naar E overgaan; indien men alleenlijk, gelijk men ruimte G viermaal groter stelt dan ruimte E, en tweemaal groter dan de ruimten F en H, ook stelt dat zijn beweging viermaal snelder is naar G, dan naar E, en tweemaal meer dan naar F, of naar H, en dat in alle plaatsen van deze kring de snelste van de beweging de kleinheit van de plaats vergoed: want men kan in dezer voegen lichtelijk verstaan dat in yder deel des tijts, die men bepalen wil, even zo veel stoffe deur ’t een deel van deze kring, als deur ’t ander, overgaan zal.

Vierëndartigste LID.
Dat hier uit volgt dat de stoffe zich in onbepaalde en ontellijke delen verdeelt.

MEn moet echter belijden dat ’er in deze roering iets is, ’t welk van onze geest wel bevat word waar te wezen, maar van ’t welk hy echter niet begrijpt hoe ’t geschied, te weten een deling van enige delen van de stoffe tot aan ’t oneindig, of een onbepaalde deling, en die in zo veel delen geschied, dat wy met onze gedachten geen zo kleine delen konnen bepalen, of wy verstaan dat zy in anderen, die noch kleinder zijn, warelijk ge-deelt is. Want het is onmogelijk  dat de stoffe, die nu de ruimte G vervult, vervolgens alle de ruimten vervult, die tusschen G en E, d’een kleinder dan d’ander, zijn, en dit by ontellijke trappen, zo niet enig deel daar af zijn gestalte verandert, en zich niet zodanig deelt, als vereischt is om even de grootheden van deze ruimten te vullen, die van malkander verschillen, en ontellijk zijn. Maar indien dit wezen zal, zo moeten de kleine deeltjes, in de welken, gelijk men zich inbeelden kan, zodanig een deel gedeelt is, en die warelijk van malkander wijken; want deze verwijdering, hoe klein zy ook is, is echter een ware deling.

 Vijfëndartigste LID

Dat wy niet moeten twijffelen dat deze deling geschied, schoon wy haar niet konnen begrijpen.

MEn moet aanmerken dat ik hier niet van alle stoffe spreek, maar alleenlijk van enigen van haar delen. Want schoon wy onderstellen dat ’er in de ruimte G twee of drie delen van de grootheit der ruimte E zijn, en dat men anderen noch kleinder in groter getal vind, die ongedeelt blijven, zo begrijpen wy echter dat zy alle in ’t ronde naar E bewogen konnen worden, zo ’er slechs anderen onder vermengt zijn, die hun gestalten op zo veel wijzen veranderen, dat zy, by deze delen gevoegt, die  hun gestalten niet zo lichtelijk konnen veranderen, maar die of tragelijker, of gezwindelijker gaan, naar de mate van de plaats, die zy beslaan zullen, alle de hoeken en winkels vullen, daar deze anderen, om dat zy te groot zijn, niet in konnen komen. En hoewel wy niet met onze gedachten konnen begrijpen hoe deze onbepaalde deling geschied, zo hebben wy echter niet te twijffelen dat zulks geschied, om dat wy klarelijk bevatten dat zy volgt uit de natuur van de stoffe, die zeer klaarblijkelijk aan ons bekent is, en om dat wy ook begrijpen dat deze waarheit van ’t getal der gener is, die van onze geest, als eindig zijnde, niet kan begrepen worden.

Zesendartigste LID.
Dat God d’ eerste oorzaak van de roering is, en altijt een zelve hoegrootheit van beweging in ’t Heelal houd.

NA dat wy de natuur van de beweging onderzocht hebben, zo moeten wy ook d’oorzaak daar af aanmerken; en dewijl zy in twee wijzen genomen kan worden, zo zullen wy van d’eerste en algemeenste beginnen, die d’algemene oorzaak aller roeringen is, de welke in de werrelt zijn. Wy zullen daar na d’andere oorzaak aanmerken, die te weegbrengt dat yder deel van de stoffe de roering, die zy te voren niet had, daar af verkrijgt. Wat d’eerste en algemene oorzaak aangaat, my dunkt dat’et klarelijk blijkt dat’er geen andere is, dan God, die door zijn almachtigheit de stoffe, met de beweging en rust, geschapen heeft, en die nu door zijn gewone medewerking zo veel roering en rust in dit Heelal onderhout, als hy, in die te scheppen, daar in gestelt heeft. Want hoewel de niets anders is, dan een wijze in de stoffe, die bewogen word, zo heeft zy echter een zekere en onbepaalde hoegrootheit, die wy lichtelijk begrijpen altijt de zelve in de gehele algemeenheit der dingen te wezen, schoon zy in haar bezondere delen verandert. Dieshalven, als een deel van de stoffe zich tweemaal snelder roert dan een ander, en als dit ander deel tweemaal groter is dan ’t eerste, zo moeten wy denken dat’er even zo veel roering in ’t kleinste, dan in ’t grootste deel is, en dat, zo dikwijls als de roering van een deel vermindert, de roering van enig ander deel gelijkmatiglijk vermeerdert, Wy verstaan ook dat het een volmaaktheit in God is, niet alleenlijk dat hy in zich onveranderlijk is, maar ook dat hy op een bestandige en onveran-derlijke wijze werkt: in voegen dat wy, behalven de veranderingen, die wy in de werrelt zien, en de genen, die wy geloven, om dat God hen geopenbaart heeft, en die wy weten dat in de natuur gebeuren, of gebeurt zijn, zonder enige verandering van de zijde des Scheppers, geen andere veranderingen in zijn werken moeten stellen, uit vrees van onstantvastigheit aan hem toe t’eigenen. Daar uit dan volgt dat hy, dewijl hy de delen van de stoffe, toen hy hen geschapen heeft, in veel verscheide wijzen heeft bewogen, en dat hy hen noch alle in de zelve wijze, en met de zelve wetten onderhoud, die hy hen in hun schepping heeft doen waarneemen, dat hy, zeg ik, zonder ophouden in deze stoffe een gelijke grote roering bewaart.

Zevenëndartigste LID.
D’eerste wet van de natuur is, dat yder ding, voor zo veel in zich is, altijt in de zelve staat blijft, en dat in dezer voegen ’t geen, ’t welk eens bewogen word, altijt volhard in bewogen te worden.

WYders, hier uit, dat God geen verandering onderworpen is, en dat hy altijt eveneens werkt, konnen wy tot de kennis van zekere regelen geraken, die ik de wetten van de natuur noem, en die de tweede oorzaken der verscheide roeringen zijn, die wy in alle lighamen bevinden; ’t welk hen hier zeer aanmerkelijk maakt. D’eerste regel is dat yder ding in ’t bezonder zo veel, als ’t kan, altijt in een zelve staat blijft, en nimmer verandert, dan door uitwendige oorzaken. In dezer voegen zien wy dagelijks dat, zo enig deel van deze vierkant is, dit altijt vierkant blijft, zo’er niets van elders koomt, ’t welk zijn gestalte verandert, en dat, zo ’t in rust is, het niet begint zich van zelf te bewegen. Maar indien ’t eens begonnen heeft bewogen te worden, zo hebben wy ook geen reden van te denken dat het ooit ophouden zal van zich met gelijke kracht te bewegen, terwijl het niets ontmoet, dat zijn beweging vertraagt of stuit: in voegen dat, zo een lighaam begint eens bewogen te worden, wy besluiten moeten dat het daar na volhard in zich te bewegen, en nooit van zelf tot stilte zal komen. Maar dewijl wy een aarde bewonen, welks gesteltheit zodanig is, dat alle de bewegingen, die omtrent ons geschieden, in korte tijt ophouden, en dikwijls door oorzaken, die voor onze zinnen verborgen zijn, zo hebben wy van  onze kintsheit af dikwijls geoordeelt dat deze roeringen, die dus ophouden door oorzaken, die onbekent aan ons zijn, van zelf aflaten: en wy hebben noch heden grote neiging om desgelijks van alle d’andere dingen, die in de werrelt zijn, t’achten; te weten dat zy naturelijk van zelf ophouden, en naar rust trachten, om dat wy menen dat wy in veel voorkomingen ervarentheit daar af hebben gekregen. En dit is nochtans niets anders, dan een valsch vooroordeel, ’t welk klaarblijkelijk tegen de wetten van de natuur strijd: want de rust strijd tegen de roering, en niets word door de drift van zijn natuur tot zijn strijdigheit, of tot de verwoesting van zich zelf gedreven.

Achtëndartigste LID.
Waarom de lighamen, van de hant voortgedreven, noch volharden in zich te bewegen, na dat de hant daar af getrokken is.

WY zien dagelijks de blijken van deze eerste regel in de dingen die men wechwerpt. Want daar is geen andere reden, daarom zy voortvaren in zich te bewegen, als zy uit de hant van de geen zijn, die hen uitgeworpen heeft, dan dat, volgens de wetten van de natuur, alle de lighamen, die bewogen worden, volharden in zich te bewegen, tot dat hun beweging door enige andere lighamen gestuit word. Nu, ’t is klaarblijkelijk dat de lucht, en d’andere weke en vloedige lighamen, onder de welken wy zien dat deze dingen bewogen worden, allengs de snelste van hun roering verminderen. Want wy konnen met de hant zelf de weêrstant van de lucht gevoelen, zo wy gezwindelijk met een wajer, die uitgestrekt is, wajen; en daar is geen week of vloedig lighaam op d’aarde, ’t welk noch niet klaarblijkelijker, dan de lucht, de beweging der andere lighamen tegenstaat.

Negenëndartigste LID.
Tweede wet der natuur; dat alle de lighamen, die bewogen worden, pogen in een  lijnrechte beweging voort te gaan en dat de dingen, die kringswijze bewogen worden, altijt pogen van ’t middelpunt des krings, die zy maken, af te wijken.

DE tweede wet die ik in de natuur aanmerk, is dat yder deel van de stoffe, bezonderlijk aangeschout, nimmer poogt zich naar kromme lijnen te bewegen, maar alleenlijk volgens rech-te lijnen, schoon veel van deze delen dikwijls gedwongen worden af te wijken, en dit om dat zy in hun weg andere delen ontmoeten, en dat ’er als een lighaam word bewogen, altijt een kring gemaakt word van de gehele stoffe, die gelijkelijk bewogen is. D’oorzaak van deze regel is de zelve, als van de voorgaande, te weten dat God onveranderlijk is, en dat hy door een zeer enkele en eenvoudige werking de roering in de stoffe bewaart; want hy bewaart haar niet gelijk zy enige tijt te voren heeft konnen wezen, maar gelijk zy juist in de zelve ogenblik is, in de welke hy haar bewaart. En hoewel geen roering in een ogenblik geschied, zo is nochtans blijkelijk dat alle lighaam, ’t welk bewogen word, bepaalt is zich naar een rechte lijn, en niet volgens een kromme lijn te bewegen. Want als, tot een voorbeelt, de steen A in de slinger E A draait, volgens de kring A B F, zo is hy in ’t zelve ogenblik,  in ’t welk hy in ’t punt A is, bepaalt om zich naar enige zijde te bewegen, te weten naar C, volgens de rechte lijn A C, zo men stelt dat deze lijn de kring raakt. Maar men kan niet verdichten dat hy bepaalt is zich kringswijze te bewegen, om dat, schoon hy van L naar A gekomen is, volgens een kromme lijn, wy niet konnen begrijpen dat’er enig deel van deze kromte in  deze steen is, als hy in ’t punt A is, en wy zijn door d’ervarentheit daar af verzekert, om dat deze steen, uit de slinger geraakt, zich recht toe naar C begeeft, en niet naar B. Uit het welk volgt dat alle lighaam, ’t welk in ’t ront bewogen word, geduriglijk van ’t middelpunt van deze kring, die hy maakt, poogt te verwijderen. Wy konnen dit zelf met de hant gevoelen, terwijl wy deze steen in de slinger omdrijven: want hy trekt en spant de koort, om recht uit onze hant af te wijken. Deze aanmerking is van zo groot belang, en zal hier na in zo veel plaatsen dienen, dat wy hier zorgvuldiglijk daar op behoren te letten, en ik zal dit noch bredelijker verklaren, als de tijt zulks vereisschen zal.

Veertigste LID.
Darde wet der natuur; dat een lighaam, ’t welk een ander ontmoet, dat sterker is, niets van zijn beweging verliest, en dat het, een ander ontmoetende, ’t welk niet zo sterk is, alleenlijk zo veel verliest, als ’t aan ’t ander overgeeft.

DE darde wet, die ik in de natuur aanmerk, is dat, als een lighaam, ’t welk bewogen word, een ander lighaam ontmoet, zo het minder kracht heeft om voort te varen met zich lijnrecht te bewegen, dan dit ander om dat tegen te staan, dit lighaam dan naar een andere zijde afwijkt, en, zijn beweging behoudende, alleenlijk de bepaling en ’t gemerk van zijn beweging verliest. Maar indien het groter kracht heeft, zo beweegt ’et het ander lighaam met zich, en verliest even veel van zijn beweging, als’t aan’t ander geeft. In dezer voegen zien wy dat een hard lighaam, ’t welk wy tegen een ander lighaam werpen, dat groter, hard en vast is, daarom niet van zijn beweging ophoud, maar weêromstuit. In tegendeel, indien het lighaam, daar ’t tegen aan koomt, zacht, en week is, zo geraakt het terstont tot stilte, vermits het zijn beweging aan dit weke lighaam overgeeft. Alle de bezondere oorzaken der veranderingen, die aan de lighamen toevallen, zijn in deze wet begrepen, ten minsten de genen, die zelven lighamelijk zijn: want ik onderzoek nu niet of, en hoedanige kracht de geesten der menschen of der Engelen hebben om ’t lighaam te bewegen; maar ik bewaar dit onderzoek tot de Verhandeling, die ik van de mensch verhoop te maken. 

Eenënveerstigste LID.
Bewijs van ’t eerste deel van deze regel.

Men zal noch beter de waarheit van ’t eerste deel van deze regel bekennen, zo men aanmerkt wat onderscheit dat ’er is tusschen de beweging van een ding, en zijn strekking eer naar ’t een, dan naar ’t ander deel; en dit onderscheid is oorzaak dat deze strekking veranderen kan, zonder dat ’er iets in de beweging verandert word. Want dewijl, gelijk te voren gezegt is, yder ding, dat niet te zamen gezet, maar enkel is, gelijk de roering, altijt volhard in te wezen, zo lang als ’t van geen uitwendige oorzaak vernietigt word; zo moet men nootzakelijk besluiten dat een lighaam, ’t welk, bewogen zijnde, in zijn weg een ander lighaam ontmoet, dat zo hard en vast is, dat ’et dit voorkomend lighaam niet wechdrijven kan, geheellijk de strekking, die het had, om zich naar deze zijde te bewegen, verliest, vermits d’oorzaak, die deze strekking doet verliezen, klaarblijkelijk is, te weten de weêrstant van ’t lighaam, ’t welk daar aan belet verder te geraken: maar het verliest echter daarom niets van zijn beweging, vermits die niet door het lighaam, noch door enige andere oorzaak bewogen word, en vermits de roering niet tegen de roering strijd.

Tweeënveertigste LID.
Bewijs van het tweede deel.

MEn zal ook beter de waarheit van ’t ander deel van deze regel bekennen, zo men aanmerkt dat God nimmer zijn wijze van werken verandert, en dat hy de werrelt met de zelve doening bewaart, daar meê hy hem eertijts geschapen heeft. Want dewijl alles vol van lighaam is, en echter de roering van yder lighaam lijnrecht strekt, zo is klaarblijkelijk dat God van ’t begin, in de werrelt te scheppen, niet alleenlijk des zelfs verscheide delen verscheidelijk heeft bewogen, maar hen ook zodanig van natuur gemaakt, dat sommigen d’anderen zouden stoten, en een deel van hun beweging aan d’anderen meêdeelen. En dewijl hy hen noch met de zelve doening, en met de zelve wetten onderhoud, die hy hen in hun schepping heeft doen onderhouden, zo is ’t nootzakelijk dat hy nu in hen alle de zelve beweging onderhoud, die hy ’er van toen af in gestelt heeft, en daar by d’eigenschap,



die hy aan deze beweging gegeven heeft, van niet altijt aan de zelve delen van de stoffe gehecht te blijven, en van over te gaan van ’t een tot het ander, naar hun verscheide ontmoetingen: in voegen dat deze gedurige verandering, die in de schepselen is, geensins tegen d’onveranderlijkheit, die in God is, strijd, ja tot een bewijs schijnt te dienen, om Gods onveranderlijkheit te bewijzen.

Drieënveertigste LID.
Waar in de kracht van yder lighaam, om te werken, of tegen te staan, bestaat.

MEn moet ook naerstiglijk aanmerken dat de , daar meê ’t een lighaam tegen ’t ander werkt, of des zelfs werking tegenstaat, alleenlijk hier in gelegen is, dat yder ding zo veel, als mogelijk is, poogt in de zelve staat, daar ’t in is, te blijven, volgens d’eerste wet, hier voor verklaart: in voegen dat een lighaam, ’t welk aan een lighaam gevoegt is, enige macht heeft om te beletten dat’et daar af gescheiden word; en dat’et daar af gescheiden zijnde, macht heeft om te beletten dat’et daar meê gevoegt word; en ook dat het, in rust zijnde, kracht heeft om in deze rust te blijven, en om by gevolg al ’t geen te wederstaan, dat het zou konnen doen veranderen: even gelijk, als het bewogen word, het kracht heeft om in zijn beweging met de zelve snelte, en naar de zelve zijde, te volharden. En men moetvan deze kracht oordelen, zo naar de grootheit van ’t lighaam, daar zy in is, en van de vlakte, volgens de welke dit lighaam van een ander afgescheiden is, als ook naar de gezwintheit en natuur van de beweging, en volgens de strijdige wijzen, daar meê veel verscheide lighamen malkander ontmoeten.

Vierënveertigste LID.
Dat de roering niet tegen een andere roering, maar tegen de rust, en de strekking van de beweging naar een zijde tegen de strekking naar een andere zijde strijd.

MEn moet ook aanmerken dat d’een beweging niet strijd tegen een andere beweging, die haar in snelte overtreft, en dat’er geen strijdigheit in is, dan alleenlijk op twee wijzen: te weten tusschen de roering en rust, of tusschen de snelheit en traagheit van de roering, voor zo veel deze traagheit van de na-tuur van de rust deelachtig is; en tusschen de strekking van de beweging eens lighaams naar enig deel, en de weêrstant der andere lighamen, die ’t in zijn weg ontmoet, ’t zy dat deze andere lighamen rusten, of zich op een andere wijze, dan dit, bewegen, of ’t zy het geen, ’t welk zich beweegt, hun delen verscheidelijk ontmoet: want deze strijdigheit is groter, of kleinder, naar dat deze lighamen gestelt zijn.

Vijfënveertigste LID.
Hoe men kan bepalen hoe veel de roering van yder lighaam verandert, uit oorzaak van d’ontmoeting der andere lighamen, en dit door de volgende regelen.

EN om uit deze beginselen af te leiden hoe yder lighaam in ’t bezonder zijn bewegingen vermeerdert, of vermindert, of hun strekking verandert, uit oorzaak van d’ontmoeting der andere lighamen, zo moet men alleenlijk overrekenen hoe grote kracht in yder van deze lighamen is, om te bewegen, of om de beweging tegen te staan, om dat klaarblijkelijk is dat het geen, ’t welk de meest macht heeft, altijt zijn uitwerking moet voortbrengen, en de beweging van ’t andere lighaam beletten. En deze rekening zou licht te maken wezen, zo niet meer dan twee lighamen, en die noch volmaaktelijk hard, malkander ontmoetten, en in een zelve tijt raakten, en van alle d’andere lighamen, ’t zy hard of week, zodanig afgescheiden waren, dat der zelver beweging van geen anderen, daar omtrent zijnde, noch geholpen wierden. Want dan zouden zy de volgende regelen onderhouden.

Zesenveertigste LID.
D’eerste regel.

TEn eersten; indien deze twee lighamen, te weten B en C,
[afbeelding]
even gelijk waren, en met gelijke gezintheit lijnrecht tegen malkander bewogen wierden, zo zouden zy, malkander treffende, beide gelijkelijk weêrom stuiten, en yder weêr naar de zijde keren, van daar hy gekomen was, zonder iets van hun snelte te verliezen: want daar is geen oorzaak, die hen daar af kan beroven, maar daar is een zeer  blijkelijke reden, die hen moet dwingen weêrom te stuiten; en om dat zy in beide gelijk zou zijn, zo zouden zy beide in gelijke wijze weêrom stuiten.

Zevenënveertigste LID.
De tweede regel.

TEn tweeden; indien B maar een weinig groter was dan C, en indien zy malkander met gelijke gezwintheit ontmoetten, zo zou C alleen weêr naar de zijde stuiten, van daar hy gekomen was; en zy zouden daar na beide gelijk hun beweging naar deze zelve zijde volharden. Want dewijl B meer kracht had, dan C, zo zou hy van C niet gedwongen konnen worden weêrom te stuiten.

Achtënveertigste LID.
De darde regel.

TEn darden; indien deze twee lighamen van gelijke grootte waren, maar dat B een weinig sneller bewogen wierd dan C, zo zou, na dat zy malkander ontmoet hadden, niet alleenlijk C alleen weêrom stuiten, en zy beide te zamen voortgaan, gelijk te voren, naar de zijde, daar af C gekomen zou wezen, maar het zou ook nootzakelijk zijn dat B de helft van zijn groter snelte aan C meêdeelde, om dat hy, C voor zich hebbende, niet snelder dan hy zou konnen voortgaan: in voegen dat, zo B, tot een voorbeelt, voor hun bóssing zes trappen van snelte, en C niet meer dan vier daar af had, B lichtelijk een van zijn twee trappen, die hy meer had, aan C meêdeelen zou, en dat zy dus daar na yder met vijf trappen van snelte voort zouden gaan; want B kan lichtelijker een van zijn trappen der snelte aan C meêdeelen, dan C de voortgang van de gehele beweging, die in B is, veranderen.

Negenënveertigste LID.
De vierde regel.

TEn vierden, indien ’t lighaam C een weinig groter was dan B, en stil lag, dat is dat het niet alleenlijk geen schijnbare beweging had, maar ook van geen lucht, noch van geen andere weke lighamen (de welken, gelijk ik hier na zeggen zal, de harde lighamen, die zy omringen, bereiden tot lichtelijk te konnen bewogen worden) omringt was, zo zou ’t lighaam B, met hoe gro-te snelte het tegen ’t lighaam C aanquam, nooit kracht hebben om het te bewegen, maar genootzaakt zijn weêr naar de zelve zijde te stuiten, van daar het gekomen was. Want dewijl B niet tegen C zou konnen stoten, zonder hem zo snel te doen voortgaan, als hy daar na zelf zou gaan, zo is zeker dat C zo veel te meer moet tegenstaan, als B snelder op hem aankoomt, en dat de tegenstant van C krachtiger zou zijn dan de werking van B, om dat hy groter dan B is.
[afbeelding]
Tot een voorbeelt, indien C tweemaal zo groot is als B, en dat B drie trappen van beweging heeft, zo kan hy C, die stil is, niet voortdrijven, ’t en zy dat hy twee trappen daar af aan C overgeeft, te weten voor yder helft een deel, en alleenlijk het darde deel voor zich behoud, om dat hy niet groter is dan een der helften van C, en dat hy daar na niet snelder kan voortgaan, dan deze beide helften. Desgelijks, indien B dartig trappen van snelte heeft, zo moet hy twintig daar af aan C meêdeelen, en zo hy driehondert heeft, zo moet hy twee hondert meêdeelen, en in dezer voegen altijt tweemaal zo veel, als hy voor zich behouden zal. Maar dewijl C in stilte is, zo wederstaat hy tienmaal meer d’ontfanging van twintig trappen, dan die van twee, en hondertmaal meer d’ontfanging van twee hondert; in voegen dat, hoe B meer snelte heeft, hoe hy meer tegenstant in C vind. En dewijl yder der helften van C zo veel kracht heeft om in stilte te blijven, als B kracht heeft om hem voort te drijven, en dewijl deze beide helften in een zelve tijt B tegenstaan, zo is blijkelijk dat deze helften van C krachtig zijn om B te dwingen weêrom te stuiten. Dieshalven, met hoe grote snelte dat B op C, dus in rust, en groter dan B zijnde, aankoomt, zo kan hy nimmer kracht hebben om C te bewegen.

Vijftigste LID.
De vijfde regel.

TEn vijfden; indien, in tegendeel, het lighaam C een weinig minder dan B was, zo zou B niet zo langsamelijk op C (de welk ik noch stel volkomentlijk stil te wezen) konnen aankomen, of hy zou macht hebben van C voort te drijven, en daar aan het deel van zijn beweging over te geven, ’t welk nodig zou zijn om  te maken dat zy daar na met gelijke gezwintheit voortgingen; te weten indien B tweemaal groter was dan C, zo zou hy alleenlijk het darde deel van zijn beweging aan C overgeven, om dat dit darde deelC zo gezwindelijk zou doen bewegen, als de twee andere darde delen B zouden doen bewegen, dewijl hy tweemaal zo groot is gestelt; en in dezer voegen zou B, na dat hy C ontmoet had, een darde deel langsamelijker voortgaan, dan te voren, dat is dat hy in zo veel tijts, als hy te voren deur de ruimte van drie voeten gelopen was, niet meer dan de ruimte van twee voeten zou konnen deurlopen. Desgelijks, indien B driemaal groter was dan C, zo zou B niet meer dan de vierde deel van van zijn beweging aan C overgeven; en dus met d’andere dingen. Voorts, B zou niet zo weinig macht hebben, of zy zou noch altijt genoech wezen om C te bewegen: want het is zeker dat de zwakste bewegingen de zelve wetten moeten volgen, en naar evenredenheit de zelve uitwerkingen hebben als de krachtigste bewegingen, schoon men dikwijls op deze aarde het tegendeel meent te merken, uit oorzaak van de lucht, en van d’andere weekheden, die altijt de harde lighamen, de welken zich bewegen, omringen, en die hun snelheit veel konnen vermeerderen, of vertragen, gelijk hier na blijken zal.

Eenënvijftigste LID.
De zeste regel.

TEn zesten; indien ’t lighaam C in stilte, en volmaaktelijk even groot was als ’t lighaam B, ’t welk zich naar C beweegt, zo zou nootzakelijk C ten deel door B voortgedreven worden, en ten deel B weêrom doen stuiten; in voegen dat, zo B naar C gekomen was met vier trappen van snelte, B aan C een trap zou moeten overgeven, en met de drie andere trappen weêr naar de zijde keren, van daar hy gekomen zou wezen. Want dewijl nootzaklijk is of dat B, zonder weêrom te stuiten, C voortdrijft, en dus twee trappen van zijn beweging aan hem overgeeft, of dat hy, zonder C voort te drijven, weêrom stuit, en by gevolg deze twee trappen van snelte behoud, met de twee anderen, die hem niet ontnomen konnen worden; of eindelijk dat hy weêrstuit, met een deel van deze twee trappen te behouden, en C voortdrijft, met het ander deel aan hem over te geven: zo is klaarblijkelijk dat, vermits zy gelijk zijn, en dat’er dieshalven geen meer reden is  daarom B weêrom zou stuiten, als C voortdrijven, deze twee uitwerkingen gelijkelijk verdeelt moeten wezen; dat is dat B aan C een van deze twee trappen van snelte moet meêdeelen, en met d’ander weêrom stuiten.

Tweeënvijftigste LID.
De zevende regel.

EIndelijk, indien B en C naar een zelve zijde bewogen wierden, en indien C de voorgang heeft, maar tragelijker voortgaat dan B, en dit zodanig, dat B eindelijk C achterhaalt, zo kan gebeuren dat B een deel van zijn snelheit aan C overgeven zal, om hem voor zich voort te drijven; en het kan ook gebeuren dat B geheel niets van zijn snelte aan C meêdeelen, maar met zijn gehele beweging naar de zijde, van daar hy gekomen is, weêrom stuiten zal, te weten niet alleenlijk als C kleinder is dan B, maar ook als hy groter is, en indien ’t geen, in ’t welk de grootheit van C de gene van B overtreft, zo zal B nimmer weêr te rug stuiten, maar C voortdrijven, met een deel van zijn snelheit aan hem over te geven: in tegendeel, indien ’t geen, in ’t welk de grootheit van C de gene van B overtreft, groter is dan ’t geen, in ’t welk de snelte van B de gene van C overtreft, zo moet B weêrom stuiten, zonder iets van zijn beweging aan C meê te delen; eindelijk, indien d’overmaat der grootheit, die in C is, volkomelijk gelijk is met d’overmaat van gezwintheit, die in C is, zo moet B een deel van zijn beweging aan C overgeven, en met d’overige weêrom stuiten; ’t welk alles in dezer voegen gerekent kan worden. Indien C even tweemaal zo groot is als B, en indien B niet tweemaal zo snel als C bewogen word, maar indien ’er iets aan gebreekt, zo moet B weêrom stuiten, zonder de beweging van C te vermeerderen; en indien B zich meer dan tweemaal zo snel als C beweegt, zo zal B niet weêrom stuiten, maar aan C zo veel van zijn beweging overgeven, als nodig is om te maken dat zy beide daar na met gelijke snelte bewogen worden. Tot een voorbeelt, indien C niet meer dan twee trappen van snelte, en B vijf daar af had, ’t welk meer dan tweemaal zo veel is, zo zou B twee van zijn vijf trappen aan C meêdeelen; en deze twee, in C zijnde, zouden niet meer dan een uitmaken, om dat C tweemaal groter is dan B; en dus zouden zy beide daarna met drie  trappen van snelte voortgaan. De betogingen van dit alles zijn zo zeker, dat, schoon d’ervarentheit aan ons scheen het tegendeel te tonen, wy echter verplicht zouden zijn onze reden meer, dan onze zinnen, te geloven.

Drieënvijftigste LID.
Dat het gebruik dezer regels zwaar is, omdat yder lighaam in een zelve tijt van veel andere lighamen geraakt en omringt word.

EN zeker, het gebeurt dikwijls dat d’ervarentheit in ’t eerst tegen de regelen, die ik hier verklaart heb, schijnt te strijden; maar de reden daar af is klaarblijkelijk. Want zy vooronderstellen dat de twee lighamen B en C geheel en volkomentlijk hard zijn, en zodanig van alle andere lighamen afgescheiden, dat ’er geen omtrent hen is, ’t welk hun beweging beletten of helpen kan; en wy zien geen zodanige lighamen in deze werrelt. Dieshalven, eer men kan oordelen of deze regelen stant hebben, en goet zijn, of niet, zo is ’t niet genoech dat men weet hoe twee zodanige lighamen, als B en C, ’t een tegen ’t ander konnen werken, als zy malkander ontmoeten, maar men moet ook aanmerken hoe alle d’andere lighamen, die hen omringen, hun werking konnen vermeerderen, of verminderen. En dewijl ’er niets is, dat hen hier in doet verscheide uitwerkingen hebben, dan ’t onderscheit, ’t welk tusschen hen hier in is, dat sommigen week en zacht, en d’andere hard zijn, zo is ’t nodig dat wy hier onderzoeken waar in deze twee hoedanigheden van hard en week te zijn bestaan.

Vierënvijftigste LID.
Waar in de natuur der harde en weke lighamen bestaat.

WY moeten hier in voor eerst de getuigenis onzer zinnen aannemen, dewijl deze hoedanigheden zich tot hen gedragen: en zy leren ons hier in niets anders, dan dat de delen der weke en vloedige lighamen zo lichtelijk uit hun plaats wijken, dat zy geen tegenstant aan onze handen doen, als hen die voorkomen, en dat, in tegendeel, de delen der harde lighamen zodanig aan malkander zijn gevoegt, dat zy niet zonder een kracht, de welke deze binding breekt, die tusschen hen is, gescheiden konnen worden. Dieshalven, indien wy onderzoeken wat d’oorzaak is waarom  zekere lighamen hun plaats ruimen, zonder tegenstant te doen, en waarom anderen niet wijken, zo zullen wy geen andere reden daar af vinden, dan dat de lighamen, die alreê werken om zich te roeren, niet beletten dat de plaatsen, die zy bereid zijn van zelf te verlaten, van andere lighamen ingenomen worden, maar dat de lighamen, die stil zijn, niet uit hun plaats gedreven konnen worden zonder enige kracht, die van elders koomt, om deze verandering in hen te verorzaken. Hier uit volgt dan dat een lighaam week en vloedig is, als het in veel kleine delen gedeelt is, die, van malkander gescheiden, zich op veel verschillende wijzen bewegen, en dat het hard is als alle des zelfs delen malkander raken, zonder te pogen van malkander te wijken.

Vijfënvijftigste LID.
Dat ’er niets is, ’t welk de delen der harde lighamen te zamen voegt, dan dat zy, ten opzicht van malkander, in rust zijn.

IK geloof niet dat men enig lijm kan bedenken, die bequamer is om de delen der harde lighamen te zamen te voegen, dan hun eige rust. Want van wat natuur kan dit lijm wezen? Geen ding, dat van zichzelf bestaat: want dewijl alle deze kleine delen zelfstandigheden zijn, waarom zouden zy eer door andere zelfstandigheden, dan door hen zelven, vereenigt worden? ook geen wijze, of hoedanigheit, die van rust verscheiden is, om dat ’er geen wijze of hoedanigheit is, die meer tegen de roering strijd, de welke deze delen zou konnen scheiden, dan de rust, die in hen is: en wy kennen geen ander geslacht van dingen, behalven de zelfstandigheden, en hun wijzen of hoedanigheden.

Zesenvijftigste LID.
Dat de delen der vloedige lighamen roeringen hebben, die gelijkelijk naar alle zijden strekken, en dat de minste kracht genoech is om de harde lighamen, die zy omringen, te bewegen.

WAt de vloedige lighamen aangaat, hoewel wy niet zien dat hun delen zich bewegen, om dat zy al te klein zijn, zo konnen wy echter zulks door veel werkingen bemerken, en voornamelijk om dat de lucht en ’t water veel andere lighamen bederven, en dat de delen, daar af deze weekheden of vloedigheden te zamen gezet zijn, geen lighamelijke doening zouden konnen 
 
voortbrengen, gelijk deze verderving is, zo zy zich niet dadelijk bewogen. Ik zal hierna aanwijzen wat d’oorzaken zijn, die deze delen doen bewegen: maar de zwarigheit, die wy hier moeten onderzoeken, is dat de deeltjes, die deze vloedige lighamen te zamen zetten, niet alle in een zelve tijt van alle zijden konnen roeren, ’t welk echter nootwendig schijnt, om niet de roering der lighamen te beletten, die van alle zijden tot hen konnen komen, gelijk wy in der daat zien dat zy zulks niet beletten. Want indien wy (om een voorbeelt by te brengen) stellen dat het harde lighaam B zich naar C beweegt, en dat enige delen van ’t weke en vloedige lighaam D, ’t welk tusschen beiden is, zich daar tegen van C naar B bewegen;
[afbeelding]
zo is ’t ’er zo verre af dat zy de beweging van ’t lighaam B lichter maken, dat zy, in tegendeel, meer beletten, dan of zy geheellijk zonder roering waren. Om deze zwarigheit op te lossen, zo zullen wy hier gedenken dat de roering tegen de rust, en niet tegen de roering strijd, en dat de strekking van de roering naar d’een zijde tegen de strekking naar de tegengestelde zijde strijd, gelijk wy hier voor aangemerkt hebben; en ook dat al ’t geen, ’t welk geroert word, altijt poogt in zijn roering lijnrecht te volharden. Hier uit blijkt dan klarelijk dat, als het harde lighaam B in rust is, het door zijn rst de bewegingen der kleine delen van ’t week en vloedig lighaam D, te zamen genomen, meer tegenstaat, dan het, bewogen zijnde, hen door zijn beweging tegenstaan zou. Voorts, wat hun strekking aangaat, het is ook klaarblijkelijk dat ’er even zo veel deeltjes zijn, die zich van C naar B bewegen, als ’er zijn, die naar de tegengestelde zijde bewogen worden; om dat dit de zelve deeltjes zijn, die, van C komende, tegen de vlakte van ’t lighaam B stoten, en daar na weêr naar C keren. En hoewel enigen van deze delen, in’t bezonder genomen, B naar F drijven, naar de maat dat zy daar tegen stoten, en door deze middel B beletten zich meer naar C te bewegen, dan of zy zonder roering waren, niettemin, dewijl ’er even zo veel anderen zijn, die, hun gang van F naar B nemende, B naar C drijven, zo word B door hen alle niet meer naar d’een, dan naar d’an-dere zijde, gedreven, en blijft dieshalven zonder beweging, zo ’er niet iets anders bykoomt. Want hoedanig een gestalte men aan dit lighaam B geeft, zo zullen ’er echter even zo veel van deze deeltjes zijn, die ’t naar d’een zijde drijven, als ’er anderen zullen wezen, die ’t naar de tegengestelde zijde drijven, indien dit vloedig lighaam geen loop heeft gelijk de stromen, die dat geheel naar een zijde doen vlieten. Ik onderstel dat B van alle zijden door het vloedig lighaam F D omringt is,
[afbeelding]
en niet effen in ’t midden daar af. Want hoewel ’er iets meer is tusschen B en C, dan tusschen B en F, zo heeft het echter geen meer kracht om B naar F te drijven, dan naar C; om dat het niet geheel tegen B werkt, maar alleenlijk door de genen van zijn delen, die de vlakte van B raken. Wy hebben tot hier toe ’t lighaam B als stil en in rust aangemerkt, maar indien wy nu stellen dat het door enige kracht, die van buiten aankoomt, naar C gedreven word, zo zal deze kracht, hoe klein zy ook kan wezen, genoech zijn, niet alleen om B te bewegen, maar om zich met de deeltjes van ’t week en vloedig lighaam F D te vervoegen, om hen te bereiden tot B ook naar C te drijven, en een deel van hun bewegingen daar aan meê te delen.

Zevenënvijftigste LID.
Betoging van ’t voorgaande Lid.

OM dit noch onderscheidelijker te bekennen, zo laat ons voor eerst verdichten dat het harde lighaam B noch niet in ’t weke en vloedig lighaam F D is, maar dat de deeltjes van dit vloedig lighaam a e i o a, naar de wijze van een ring geschikt, kringswijze bewogen worden naar d’ordening der lettera e i; en dat d’andere deeltjes a u y a o op een zelve wijze bewogen worden, naar d’ordening der letters o u y; want indien enig lighaam vloedig zal wezen, zo moeten des zelfs deeltjes op veel wijzen bewogen worden, gelijk alreê gezegt is: daar na dat het harde lighaam B in ’t vloedig lighaam F D, tusschen des zelfs delen a o, in stilte en zonder roering is; en laat ons bezien wat hier af worden zal. Voor eerst zal ’t beletten dat de deeltjes a e i o van o naar a zullen
 
overgaan, en de kring van hun beweging voldoen: het zal ook beletten dat de deeltjes o u y a van a naar o overgaan; en zy, van i naar o komende, zullen B naar C drijven; en, van y naar a komende, B weêr zo veel naar F drijven, en dit met zo gelijke kracht, dat zy, zo ’er niets van elders bykoomt, B niet konnen doen bewegen, maar zy zullen van o naar u, en van a naar e weêrkeeren, en in plaats der twee omlopen, die zy te voren deden, zullen zy niet meer dan een omloop doen, volgens d’ordening der letteren a e i o u y a. ’t Is dan klaarblijkelijk dat zy door d’ontmoeting van ’t lighaam B niets van hun bewegingen verliezen, en dat zy alleenlijk hun strekking veranderen, en niet meer volharden in zich lijnrecht, of ten minsten byna lijnrecht te bewegen, dan of zy B niet in hun weg ontmoetten. Eindelijk, indien wy stellen dat B door enige kracht, die te voren niet in hem was, gedreven word, zo zeg ik dat deze kracht, by de gene gevoegt, daar meê de delen van ’t vloedig lighaam, die van i naar o komen, B naar C drijven, niet zo klein kan wezen, of zy zal noch de gene overtreffen, die maakt dat d’anderen, de welken van y naar a komen, B weêr naar de strijdige zijde drijven; en dat zy genoech zal zijn om hun strekking te veranderen, en te maken dat zy zich naar d’ordening der letters a y u o bewegen, voor zo veel, als nodig is om niet de beweging van ’t lighaam B te beletten: want als twee lighamen gestrekt zijn om zich naar twee plaatsen, recht tegen malkander gestelt, te bewegen, en als zy malkander ontmoeten, zo moet het geen, ’t welk de meeste kracht heeft, de strekking van ’t ander veranderen. En ’t geen, ’t welk ik hier van de deeltjes a e i o u y zeg, moet van alle d’andere deeltjes van ’t vloedig lighaam F D, die tegen ’t lighaam B aanstoten, verstaan worden; te weten dat de genen, die B naar C drijven, gestelt zijn tegen een gelijk getal van anderen, die B weêr recht anders drijven, en dat, hoe weinig kracht aan d’eenen meer, dan aan d’anderen overkoomt, deze weinige kracht genoech is om de strekking van de deeltjes, die minder kracht hebben, te veranderen. En schoon zy niet zodanige kringen afschreeven, als de genen, die hier vertoont worden, zo zouden zy zonder twijffel alle kringswijze, of op enige andere gelijkmachtige wijzen bewogen worden.

Achtënvijftigste LID.
Dat een lighaam niet geheel vloedig geacht moet worden, ten opzicht van een hard lighaam, ’t welk het omringt, als enigen van des zelfs delen zich niet zo snel bewegen, als dit harde lighaam doet.

VOorts, als de strekking der deeltjes van ’t vloedig lighaam, de welken het lighaam B beletten zich naar C te bewegen, dus verandert is, zo zal dit lighaam B beginnen zich te roeren, en even zo veel snelste hebben, als de kracht heeft, die by de gene der deeltjes van dit vloedig lighaam gevoegt moet worden, om dat tot deze beweging te bereiden, by zo verre nochtans zo ’er in dit vloedig lighaam geen deeltjes zijn, die niet gezwindelijker, of ten minsten niet even gezwindelijk, bewogen worden; om dat, indien ’er eenige deeltjes waren, die zich langsamelijker bewogen, men dan dit lighaam niet als vloedig moet aanmerken, voor zo veel als het daar af bestaat; en in dit geval zou de minste kracht het harde lighaam, dat ’er in zou zijn, niet konnen bewegen, om dat zy zo groot zou moeten wezen, dat zy de tegenstant der gener, die zich niet gezwindelijk genoech bewogen, verwinnen kon. In dezer voegen zien wy dat de lucht, het water, en d’andere vloedige lighamen blijkelijke tegenstant aen de lighamen doen, die in hen met een buitengewone snelte omgedreven worden, en dat deze zelve vloedige lighamen lichtelijk voor hen wijken, als zy zich tragelijker bewegen.

Negenënvijftigste LID.
Dat een hard lighaam, door een ander voortgedreven zijnde, niet daar af alleen alle de beweging ontfangt, die ’t verkrijgt, maar ook een deel daar af van ’t vloedig lighaam, ’t welk het omringt, ontleent.

WY moeten echter denken dat, als ’t lighaam B door een uiterlijke kracht bewogen word, het niet zijn roering van de kracht alleen ontfangt, daar af het voortgedreven is, maar dat het ook veel daar af verkrijgt uit de deeltjes van ’t vloedig lighaam, daar ’t af omringt is; en dat de deeltjes, die de kringen a e i o en a y u o uitmaken, zo veel van hun roering verliezen, als zy daar af aan de deeltjes van ’t lighaam B, die tusschen o en a zijn, meêdeelen, om dat zy aan de kringsche bewegin-gen, a e i o a en a y u o a deelachtig zijn, schoon zy zich zonder ophouden aan andere delen van dit vloedig lighaam vervoegen, terwijl zy naar C voortgaan; ’t welk ook oorzaak is dat zy niet dan zeer weinig roering van yder ontfangen. 

Zestigste LID.
Dat het echter geen meer snelte kan hebben, dan de gene, die dit harde lighaam daar aan geeft.

MAar ik moet hier reden geven waarom ik niet hier voor gezegt heb dat de strekking der deeltjes a y u o geheellijk moest verandert wezen, maar alleenlijk voor zo veel dit vereischt wierd om de beweging van’t lighaam B niet te beletten; te weten om dat dit lighaam B zich niet snelder kan bewegen, dan het door d’uitterlijke kracht gedrrven word, schoon de deeltjes van ’t vloedig lighaam F D dikwijls meer beweging hebben. En dit is ’t geen, daar op men , in ’t betrachten der wijsheit, naaukeuriglijk moet letten, dat is nimmer aan een oorzaak enige uitwerking toe t’eigenen, die der zelver macht overtreft. Want indien wy stellen dat het lighaam B, ’t welk van alle zijden van ’t vloedig lighaam F D omringt was, zonder zich te bewegen, nu tragelijk door enige uitwendige kracht, te weten door die van mijn hant, voortgedreven word, zo moeten wy niet geloven dat het zich met meer snelte beweegt, dan het van mijn hant ontfangen heeft, om dat ’er niets is, dan d’eenige drift, die ’t van mijn hant heeft ontfangen, de welk oorzaak is van dat het zich beweegt. En hoewel de deeltjes van ’t vloedig lighaam zich misschien veel snelder bewegen, zo moeten wy echter niet geloven dat zy tot kringsche bewegingen gestrekt zijn, gelijk de genen van a e i o a, en a y u o a; of andere diergelijken, die meer gezwintheit hebben dan de kracht, de welke ’t lighaam B drijft, maar alleenlijk dat zy de drift gebruiken, die zy overig hebben in zich op veelderhande wijzen te bewegen.

Eenëntzegtigste LID.
Dat een vloedig lighaam, ’t welk zich geheel naar enige zijde beweegt, nootzakelijk alle de harde lighamen, die ’t in zich begrijpt, of omringt, met zich voert.

UIt het geen, ’t welk hier betoogt is, kan men klarelijk bekennen dat een hard lighaam, dat in stilte is tusschen de deeltjes van een vloedig loghaam, ’t welk het harde lighaam van alle zijden omringt, gelijkelijk geëvenaart is: in voegen dat de minste kracht het naar d’een, en naar d’andere zijde kan drijven, schoon men ’t zeer groot stelt; ’t zy dat deze kracht van enige uitwendige oorzaak koomt, of dat zy hier in bestaat, dat het gehele vloedig lighaam, ’t welk het harde lighaam omringt, zijn loop naar zekere zijde neemt, even gelijk de stromen naar de zee vlieten, en de lucht, als d’ooste wint blaast, naar ’t westen gedreven word. Want in dit geval moet nootzakelijk het harde lighaam, ’t welk van alle zijden van dit vloedig lighaam omringt is, daar meê wechgevoert worden: en de vierde regel, volgens de welk hier voor gezegt is dat een lighaam, ’t welk in stilte is, niet door een kleinder bewogen kan worden, schoon dit kleinder zich bovenmate snel beweegt, strijd geensins hier tegen.

Tweeëntzestigste LID.
Dat men niet eigentlijk kan zeggen dat een hard lighaam geroert word, als het dus van een vloedig lighaam gedreven word.

EN zeker, indien wy op de ware natuur van de roering of beweging merken, die eigentlijk niet anders is, dan de vervoering van ’t lighaam, dat bewogen word, uit het gebuurschap van enige andere lighamen, die ’t raken, en indien wy aanschouwen dat deze vervoering in de lighamen, die malkander raken, weêrkeerig is, zo zullen wy, schoon wy niet gemenelijk zeggen dat zy alle beide bewogen worden, echter weten dat men niet met zo grote waarheit zegt dat een hard lighaam bewogen word, als het, aan alle zijden van een vloedig lighaam omringt, zijn loop volgt, en meêgevoert word, dan of ’t zo veel kracht had om tegen te staan, dat het zich beletten kon door dit vloedig lighaam meêgesleept te worden: want het wijkt veel minder af van de deeltjes van ’t vloedig lighaam, die het omringen, als het de voortgang van deze vloet volgt, dan als ’t die niet volgt.

Drieëntzestigste LID.
Waarom enige lighamen zo hard zijn, dat zy, schoon klein zijnde, niet van onze handen gedeelt konnen worden.

NA dat ik bewezen heb dat de gemakkelijkheit, met de welke wy somtijts zeer grote lighamen bewegen, als zy in enig vloedig lighaam vlieten, of hangen, niet met de vierde regel, hier voor verklaart, strijd, zo zal ik ook tonen hoe ’t ongemak, ’t welk wy hebben, in anderen te breken, die zeer klein, ja kleinder dan onze handen zijn, met de vijfde regel overeenkomen kan. Want indien de delen der harde lighamen met geen lijm te zamen zijn gevoegt, en indien ’er geheel niets is, ’t welk hun scheiding belet, dan dat deze delen by malkander in rust zijn, gelijk hier voor gezegt is, en indien ’t ook waar is dat een lighaam, ’t welk zich beweegt, hoewel tragelijk, altijt krachts genoech heeft om een ander, dat kleinder, en in rust is, te bewegen, gelijk deze vijfde regel leert; zo kan men vragen waarom wy niet, met de kracht onzer handen alleen, een spijker, of een ander stuk yzer breken, ’t welk kleinder dan de handen is, om dat yder der helften van deze spijker voor een lighaam genomen kan worden, dat tegen zijn ander helft in rust is, en ’t welk, gelijk schijnt, door de kracht onzer handen, daar af gescheiden kan worden, dewijl het niet zo groot als de handen is, en dewijl de natuur van de roering of beweging hier in bestaat, dat het lighaam, ’t welk men zegt bewogen te worden, van d’andere lighamen, die ’t raken, afgescheiden is. Maar men moet aanmerken dat onze handen zeer zacht zijn, dat is dat zy meer deel hebben aan de weke of vloedige, dan aan de harde lighamen; en dit veroorzaakt dat alle de delen, daar af de handen te zamen zijn gezet, niet gelijkelijk tegen ’t lighaam werken, ’t welk wy willen scheiden, en dat ’er geen anderen zijn, dan de genen, die, dat aanrakende, daar ook op steunen. Want gelijk de helft van een spijker voor een lighaam genomen kan worden, om dat men hem van zijn andere helft afscheiden kan, zo kan ook het deel van onze hant, ’t welk de helft de helft van deze spijker raakt, en ’t welk veel kleinder is, dan de gehele hant, voor een ander lighaam genomen worden, om dat het van d’andere delen, daar af deze hant bestaat, afgescheiden kan worden: en om dat zy lichtelijker van ’t overige van de hant, dan een deel van de spijker van ’t overige  van de spijker, afgescheiden kan worden, en om dat wy pijn gevoelen, als zodanig een scheiding aan de delen van onz lighaam overkoomt, zo konnen wy geen spijker met onze handen breken. Maar indien wy een hamer, vijl, beitel, of ander zodanig gereetschap nemen, en dat in zulker voegen gebruiken, dat wy de kracht van onze hant tegen het deel van ’t lighaam aanwenden, ’t welk wy scheiden willen, ’t welk deel kleinder moet wezen dan het deel van ’t gereetschap, dat wy daar tegen gebruiken, zo konnen wy hardigheit van dit lighaam, hoewel het zeer groot is, verwinnen.

Vierëntzestigste LID.
Ik ontfang in de Natuurkunde geen beginselen, die ook niet in de aangenomen zijn, om al ’t geen, dat ik ’er van afleid, door betoging te konnen bewyzen, en om dat deze beginselen genoech zijn, vermits alle de verschijnselen van de natuur door hun behulp verklaart konnen worden.

IK zal hier niets van de gestalten byvoegen, noch hoe uit hun oneindige veranderingen of verscheidenheden ook ontellijke veranderingen of verscheidenheden der bewegingen volgen; om dat deze dingen genoech van zelf verstaan zullen konnen worden, als het tijt zal wezen om daar af te spreken; en om dat ik onderstel dat de genen, die mijn geschriften zullen lezen, d’eerste beginselen van de Meetkonst weten, of ten minsten dat hun vernuft bequaam genoech is om de Wiskundige betogingen te verstaan. Want ik beken hier onbeschroomdelijk, dat ik geen andere stoffe der lighamelijke dingen ken, dan de gene, die deelbaar, gestaltig en bewegelijk is, de welke van de Meetkundigen hoegrootheit genoemt word, en die zy voor ’t voorwerp van hun betogingen nemen; en dat ik in deze stoffe niets anders aanmerk, dan deze delingen, gestalten en bewegingen, en niets daar af als waar toelaat,dan ’t geen, ’t welk uit deze gemene kundigheden, van welkers waarheit wy niet konnen twijffelen, zo klaarblijkelijk afgeleid is, dat het voor een Wiskundige betoging gehouden mag worden. En om dat in dezer voegen alle Verschijnselen der Natuur verklaart konnen worden, gelijk uit het volgende blijken zal, zo acht ik dat men geen andere Beginselen van de Natuurkunde behoort toe te laten, ja dat men ook geen reden heeft om naar anderen, dan de genen, die hier verklaart zijn, te wenschen.

DARDE DEEL
DER BEGINSELEN
van de
WYSBEGEERTE.
Van de zichtbare Werrelt.

Eerste LID.
Dat men niet al te hoge gedachten van Gods werken kan hebben.

NA dat wy enige beginselen der stoffelijke dingen hebben gevonden, die niet van de vooroordelen der zinnen, maar van ’t licht der reden zodanig afgenomen zijn, dat wy niet van der zelver waarheit konnen twijffelen, zo staat aan ons t’onderzoeken en beproeven, of wy uit deze beginselen alleen de verklaring aller verschijnselen (dat is der uitwerkingen, die in de natuur zijn, en die wy door bemiddeling onzer zinnen bemerken) konnen afleiden. Wy zullen dan van de genen beginnen, die d’algemeensten zijn, en van de welken alle d’anderen afhangen, te weten van de wonderlijke bouwing dezer zichtbare werrelt. Maar om toe te zien dat wy ons in des zelfs onderzoek niet misgrijpen, zo dunkt my dat wy zorgvuldiglijk op twee dingen moeten merken: ’t een is dat wy altijt voor ogen stellen dat Gods macht en goetheit oneindelijk zijn, om daar door te bekennen dat wy niet voor doling behoeven te vrezen, met zijn werken al te groot, al te heerlijk, en al te volmaakt in te beelden; maar in tegendeel dat wy wel konnen missen, zo wy ons enige grenzen of eindpalen, daar af wy geen zekere kennis hebben, inbeelden.

Tweede LID.
Dat men al te hoge waan van zich zelf zou hebben, zo men ’t einde en gemerk, ’t welk God aan zich in ’t scheppen van de werrelt voorgestelt heeft, wilde weten.

’t ANder is dat wy altijt voor ogen moeten hebben dat de bevattelijkheit van onz vernuft zich niet wijd uitstrekt, en dat wy niet te hoog van ons zelven moeten gevoelen, gelijk het schijnt dat wy doen zouden, zo wy stelden dat de werrelt enige eindpalen had, zonder dat zulks aan ons door goddelijke openbaring, of ten minsten door zeer klaarblijkelijke naturelijke redenen verzekert was; want dit zou niets anders zijn, dan te willen dat onze gedachten iets buiten ’t geen konden inbeelden, tot het welk Gods macht, in de werrelt te scheppen, zich uitgestrekt heeft: en zulks zou noch meer geschieden, zo wy aan ons vroedmaakten dat God alleenlijk tot onz gebruik alle dingen heeft geschapen, of ook, zo wy voorgaven dat wy door de kracht van onz vernuft konden bekennen welken d’einden en gemerken zijn, daarom hy alles geschapen heeft.

Darde LID.
In welk een zin men zeggen mag dat God alles om de mensch geschapen heeft.

WAnt hoewel ’t in ’t geen, dat de zeden betreft, godvruchtig is te zeggen dat God alles om ons gemaakt heeft, op dat dit ons zo veel te meer zou aanprikkelen om hem te beminnen, en van zo veel weldaden dank aan hem te bewijzen, schoon het ook in enige betekenis waar is, vermits wy van alle de dingen, die geschapen zijn, enig gebruik konnen hebben, alwaar ’t slechs dit, dat wy onz vernuft, met die aan te merken, oeffenden, en aangemaant wierden tot God in zijn wonderlijke werken te prijzen: zo is ’t nochtans geensins waarschijnelijk dat alles zodanig om ons geschapen is, dat God, in dat te scheppen, geen ander gemerk gehad zou hebben; en my dunkt dat het wanschikkelijk zou zijn dit gevoelen te willen gebruiken, om de redeneringen van de Natuurkunde daar op te vesten; vermits wy niet konnen twijffelen dat ’er veel dingen zijn, of eertijts geweest hebben, en alreê opgehouden hebben van te wezen, de welken nooit van enig  mensch gezien, of bekent zijn, en daar af hy noot enig gebruik 
heeft gehadt.

Vierde LID.
Van de verschijnselen, of ervarenissen, en bevindingen; en waar toe zy hier konnen dienen.

VOorts, de, die ik hier voor verklaart heb, zijn zo ruim en vruchtbaar, dat men veel meer dingen daar van kan afleiden, dat wy in de werrelt zien, ja ook veel meer dan wy in de gehele tijt van onz leven konnen deurlopen. Ik zal dieshalven hier een korte beschrijving der voornaamste verschijnselen, welkers oorzaken ik meen t’onderzoeken, maken, niet om redenen daar uit te trekken, die dienstig zijn om ’t geen, t welk ik hier na zeggen zal, te bewijzen, want mijn voorneemen is d’uitwerkingen door hun oorzaken, en niet d’oorzaken door hun uitwerkingen te verklaren; maar om uit oneindige uitwerkingen, die van dezelve oorzaken voortgebracht konnen worden, de genen te konnen verkiezen, die wy voornamelijk moeten trachten daar van af te leiden.

Vijfde LID.
Welke evenredigheit tusschen de Zon, d’Aarde, en de Maan is, ten opzicht van hun afstant, en grootheit.

TEn eersten aanzien schijnt aan ons d’Aarde veel groter te wezen, dan alle d’andere lighamen, die in de werrelt zijn, en dat de Maan, en de Zon in grootheit de Starren overtreffen. Maar indien wy ’t gebrek van onz gezicht door onfailbare redeneringen verbeteren, zo zullen wy voor eerst bekennen dat de Maan omtrent dartig aardklootsche middellijnen van ons af is, en de Zon omtrent zes a zeven hondert: en als wy by gevolg deze afstanden met de schijnbare middellijnen van de Zon en Maan vergelijken, zo zullen wy lichtelijk daar uit bevinden dat de Maan kleinder, en de Zon veel groter dan d’Aarde is.

Zeste LID.
Wat afstant tusschen d’andere Dwaalstarren en de Zon is.

WY zullen ook, door behulp van onz gezicht, door de reden geholpen, bekennen dat Mercurius wijder dan twee hondert aardklootsche middelllijnen van de Zon af is; Venus  meer dan vier hondert, Mars negen hondert of duizent, Jupiter drie duizent, en meer, en Saturnus vijf of zes duizent.

Zevende LID.
Dat men de vaste Starren zo verre, als men begeert, kan af stellen.

WAt de vaste Starren aangaat, wy konnen, naar dat zy verschijnen, niet achten dat zy nader aan d’Aarde, of aan de Zon zijn, dan Saturnus. Maar wy bemerken daar in ook niets, ’t welk ons belet hen verder af, ja tot een onbepaalde afstant, te stellen: en wy zullen uit het geen, ’t welk ik hier na van de bewegingen des hemels zeggen zal, konnen besluiten dat zy van d’Aarde zo verre af zijn, dat Saturnus, by hen geleken, noch zeer na aan ons schijnt.

Achtste LID.
Dat d’Aarde, uit de Hemel aangeschout wordende, niet anders zou schijnen dan een Dwaalstar, kleinder dan Jupiter of Saturnus.

UIt het welk men klarelijk kan bekennen dat de Maan en d’Aarde, indien men hen uit Jupiter en Saturnus aanschoude, veel kleinder zouden schijnen, dan Jupiter en Saturnus, als men hen van d’Aarde aanschout: ja de Zon zelve, indien men haar uit de vaste starren aanzag, zou misschien niet groter schijnen dan wy de vaste starren op d’Aarde zien. Dieshalven, indien wy de delen van de zichtbare werrelt met malkander willen gelijken, en zonder vooroordeel van hun grootheit oordelen, zo moeten wy niet achten dat de Maan, of d’Aarde, of de Zon groter dan de vaste Starren zijn.

Negende LID.
Dat de Zon en de vaste Starren hun eigen licht hebben.

DE Starren verschillen mede, niet alleenlijk hier in, dat d’een groter is dan d’ander, maar ook dat sommigen van hun eige licht flikkeren, en d’anderen alleenlijk ’t geen, ’t welk zy van elders ontfangen hebben, weêrkaatsen. Wy konnen voor eerst niet twijffelen dat de Zon dit licht in zich heeft, ’t welk ons verblind, als wy haar te stijf aanzien: want dit licht is zo groot, dat alle de starren te gelijk zo veel niet aan haar zouden konnen meêdeelen, 

 om dat het geen, ’t welk zy tot ons zenden, onvergelijkelijk zwakker is, dan ’t hare, schoon zy niet zo verre van ons zijn, als van haar; en indien ’er in de werrelt enig ander lighaam was, dat meer flikkerde, van ’t welk zy haar licht ontleende, zo moesten wy ’t zien. Maar indien wy ook aanmerken hoe levendig, krachtig, en flikkerend de stralen der vaste Starren zijn, schoon zy zo groot een afstant van ons, en van de Zon af bevonden worden, zo zullen wy onbeschroomdelijk geloven dat zy de Zon gelijken: in voegen dat, zo wy zo na aan enige van de vaste Starren waren, als wy nu aan de Zon zijn, deze groot en helder, gelijk een zon, aan ons schijnen zou.

Tiende LID.
Dat de Maan, en d’andere Dwaalstarren hun licht van de Zon ontleenen.

IN tegendeel, hier uit, dat wy zien dat de Maan alleenlijk aan d’een zijde, die vlak naar de Zon gestrekt is, flikkert, behoren wy te geloven dat zy geen licht heeft, ’t welk eigen aan haar is, en dat zy slechs de stralen, die zy van de Zon ontfangen heeft, ons weêr toekaatst. Men heeft dit onlangs met verrekijkers in Venus waargenomen; en wy konnen desgelijks van Mercurius, Mars, Jupiter en Saturnus oordelen, om dat hun licht veel zwakker, en niet zo flikkerig schijnt als dat van de vaste Starren, en om dat deze dwaalstarren niet zo verre van de Zon af zijn, dat zy niet van haar verlicht konnen worden.

Elfde LID.
Dat d’Aarde, voor zo veel ’t licht betreft, niet van de dwaalstarren verschilt.

EIndelijk, hier uit, dat wy zien dat de lighamen, daar af d’Aarde te zamen gezet is, duister zijn, en dat zy de stralen, die zy van de Zon ontfangen, ten minsten zo krachtiglijk weêrom zenden, als de Maan, (want hoewel de wolken, die d’aarde omringen, en van de duisterste delen, die de minste bequaamheit hebben om ’t licht weêrom te kaatsen, te zamen gezet zijn, zo schijnen zy echter aan ons niet minder wit, dan de Maan, als zy van de Zon beschenen worden) behoren wy te besluiten dat d’Aarde, voor zo veel ’t licht aangaat, niet van de Maan, van Venus, Mercurius, en van d’andere dwaalstarren verschilt.


Twaalfde LID.
Dat de Maan, als zy nieu is, van d’Aarde verlicht word.

WY zullen hier af noch meer verzekert worden, zo wy op zeker zwak licht merken, ’t welk op dit deel van de Maan blijkt, dat, als zy nieu is, niet van de Zon verlicht word. Zy ontfangt, zonder twijffel, dit zwak licht van d’Aarde, door weêrkaatsing, om dat het allengs vermindert, naar de mate dat het deel van d’Aarde, ’t welk van de Zon verlicht word, van de Maan afwijkt.

Dartiende LID.
Dat de Zon onder de vaste Starren, en d’Aarde onder de Dwaalstarren getelt mag worden.

DIeshalven, indien wy stelden dat iemant van ons op Jupiter stond, en onze Aarde beschoude, ’t is klaarblijkelijk dat zy kleinder aan hem zou schijnen, maar misschien niet minder licht, als Jupiter aan ons schijnt, en dat zy aan de zelfde aanschouwer groter zou schijnen, zo hy op enige andere dwaalstar, nader aan ons zijnde, stont, maar dat hy haar geheel niet zou zien, zo hy op een der vaste Starren stont, uit oorzaak van d’al te grote afstant: en dus kan d’Aarde in ’t getal der dwaalstarren, en de Zon in ’t getal der vaste Starren gestelt worden.

Viertiende LID.
Dat de vaste Starren altijt een gelijke afstant onder malkander behouden, maar niet de dwaalstarren.

ONder de Starren is noch een ander onderscheit, die hier in bestaat, dat de sommigen een zelfde ordening onder malkander houden, en altijt even wijd d’een van d’ander af zijn; ’t welk oorzaak is dat men hen vast noemt: en dat d’anderen geduriglijk van stant veranderen, ’t welk oorzaak is dat men hen Planeten, of Dwaalstarren noemt.

Vijftiende LID.
Dat men verscheide onderstellingen kan gebruiken, om de verschijnselen der dwaalstarren te verklaren.

GElijk de geen, die, by stilte op zee zijnde, enige andere schepen, die hem van stant schijnen te veranderen, verre van hem  ziet, dikwijls niet zou konnen zeggen of ’t schip, op ’t welk hy is, of d’anderen, zich roerende, zodanig een verandering veroorzaken: zo ook, als wy van de plaats, daar wy zijn, de loop der dwaalstarren, en hun verscheide standen aanschouwen, zo konnen wy, hen wel aangemerkt hebbende, geen verklaring daar uittrekken, die zodanig is, dat wy uit het geen, ’t welk zich aan ons vertoont, konnen besluiten hoedanig de loop dezer lighamen is, aan de welk wy eigentlijk d’oorzaak dezer veranderingen moeten toeschrijven; en om dat zy zeer ongelijk en verwart zijn, zo kan men hen niet lichtelijk verklaren, ’t en zy men uit alle de wijzen, door de welken men hen verstaan kan, een verkiest, volgens de welke wy onderstellen dat deze veranderingen geschieden. De Starrekundigen hebben tot dit gemerk drie verscheide onderstellingen gevonden, die zy alleenlijk getracht hebben bequaam te maken, om alle de verschijnselen te verklaren, zonder bezonderlijk zich te vesten aan ’t onderzoek of zy daar beneffens met de waarheit gelijk zijn.

Zestiende LID.
Dat Ptolemeus onderstelling niet alle de verschijnselen kan verklaren.

D’Eerste dezer onderstellingen is van Ptolemeus, van de welke ik hier niet meer spreken zal, vermits zy gemenelijk van alle Wijsbegerigen verworpen word, om dat zy tegen veel waarneemingen, die onlangs gedaan zijn, strijd, en bezonderlijk tegen de veranderingen, of aanwas en afneeming van ’t licht, ’t welk in Venus, gelijk in de Maan, gemerkt word.

Zeventiende LID.
Dat die van Copernicus en Tycho niet verschillen, voor zo veel zy onderstellingen zijn.

DE tweede is van Copernicus, en de darde van Tycho Brahe, die beide, voor zo veel als men hen alleenlijk voor onderstellingen neemt, evenwel de verschijnselen verklaren; en daar is niet veel onderscheit tusschen hen, behalven dat die van Copernicus eenvoudiger en klaarder is: in voegen dat Tycho geen reden, van haar te veranderen, heeft gehad, dan om dat hy poogde te verklaren hoedanig dit werk in der daat was, en niet alleenlijk door onderstelling.



Achtiende LID.
Dat Tycho met woorden minder, maar met’er daat meer beweging of roering aan d’Aarde, dan Copernicus, geeft.

WAnt dewijl Copernicus niet geschroomt had beweging of roering aan d’aarde toe t’eigenen, zo heeft Tycho dit, als zeer wanschikkelijk in de Natuurkunde, en vreemt van ’t gemeen gevoelen der menschen, willen verbeteren: maar vermits hy niet genoech aangemerkt heeft wat de ware natuur van de beweging is, zo heeft hy alleenlijk met woorden gezegt dat d’aarde onbewegelijk was, en in der daat meer beweging, dan d’ander, daar aan toegeschreven.

Negentiende LID.
Dat ik naaukeuriglijker dan Copernicus, en waarachtiglijker dan Tycho de beweging of roering van d’aarde ontken.

DIeshalven zal ik, zonder ergens in van deze twee te verschillen, behalven in dit enige, dat ik, warelijker dan Tycho, en naaukeuriglijker dan Copernicus, aan d’aarde alle beweging onttrekken zal, hier d’onderstelling voorstellen, die my d’eenvoudigste en de bequaamste van allen schijnt, zo om de verschijnselen te verstaan, als om de naturelijke oorzaken daar af op te zoeken. Ik verwittig ondertusschen alle menschen dat ik niet poog haar te doen aanneemen als geheel met de waarheit gelijk, maar alleenlijk als een onderstelling, die valsch kan wezen.

Twintigste LID.
Dat men onderstellen moet dat de vaste Starren zeer verre van Saturnus af zijn.

VOor eerst, dewijl wy noch niet zekerlijk weten wat afstant tusschen d’Aarde en vaste Starren is, en dewijl wy hen niet zo wijd konnen inbeelden, dat zulks tegen d’ervarentheit strijd, zo laat ons niet vernoegt zijn met hen boven Saturnus te stellen, daar zy van alle Starrekundigen gestelt worden, maar laat ons vryheit nemen van hen zo verre boven Saturnus te stellen, als zulks tot onz voorneemen dienstig zal wezen. Want indien wy der zelver hoogte met d’afstanden, die hier op aarde aan ons bekent zijn, willen vergelijken, zo zal de gene, die men alreê aan hen toeschrijft, niet min ongelooffelijk zijn, als de grootste afstant, die men beden-ken kan: in plaats dat, zo wy d’almachtigheit van God, die hen geschapen heeft, aanmerken, de grootste afstant, die wy bevatten konnen, niet min gelooffelijk is, dan een kleinder afstant. En ik zal hier na tonen dat men een zeer grote ruimte tusschen hen, en Saturnus loopkring moet stellen, niet alleenlijk om de verschijnselen der dwaalstarren, maar ook der staertstarren bequamelijk te verklaren.

Eenëntwintigste LID.
Dat de stoffe van de Zon, gelijk die van de vlam, zeer bewegelijk is, maar dat echter daarom niet nootzakelijk is dat zy geheel van d’een tot d’ander plaats overgaat.

TEn tweeden, dewijl de Zon hier in met de vaste starren, en met de vlam overeenkoomt, dat ’er licht van haar voortkoomt, ’t welk zy niet van elders leent, zo laat ons achten dat zy ook met de vlam, zo veel haar roering, en met de vaste starren, zo veel haar stant aangaat, gelijk is. En hoewel wy op aarde niets zien, dat meer bewogen word dan de vlam, ja zodanig, dat, indien de lighamen, die zy treft, niet zeer vast en hard zijn, zy alle haar kleine delen verwaggelt, en de genen met zich sleept, die niet al te grote tegenstant aan haar doen, zo bestaat echter haar beweging alleenlijk hier in, dat yder van haar delen zich bezonderlijk beweegt. Want de gehele vlam gaat daarom niet over van d’een naar een andere plaats, indien zy niet door enig lighaam, daar zy aangehecht is, vervoert word. In dezer voegen konnen wy geloven dat de Zon van een zeer weke, vloedige en bewegelijke stoffe gemaakt is, en daar af de delen zo krachtiglijk bewogen worden, dat zy de delen des hemels, die naby hen zijn, en die hen omringen, met zich slepen: maar dat zy dit met de vaste starren gemeen heeft, dat zy echter daarom niet van d’een plaats des hemels naar een ander gaat.

Tweeëntwintigste LID.
Dat de Zon hier in van de vlam verschilt, dat zy geen voedsel behoeft.

MEn heeft geen reden van te denken dat de vergelijking, die ik van de Zon met de vlam maak, niet goet is, vermits wy hier geen vlam zien, die niet nootzakelijk aan enig ander lighaam gevoegt moet wezen, ’t welk aan deze vlam tot voedsel verstrekt,  en dat wy niet het zelfde van de Zon aanmerken. Want naar de wetten van de natuur zou de vlam, gelijk alle andere lighamen, altijt in wezen blijven, na dat zy eens in wezen gekomen was, en daar toe geen voedsel behoeven, zo haar delen, die overmatiglijk vloedig en bewegelijk zijn, zich niet geduriglijk met de lucht vermengden, die rontom haar is, en die, de delen van hun beweging berovende, hun samenhanging scheidde; en in dezer voegen behoeft zy eigentlijk geen voedsel om bewaart te worden, maar om geduriglijk een andere vlam voort te brengen, die op haar volgt, naar mate dat de lucht haar verstrooit. Maar wy zien niet dat de Zon dus van de stoffe des hemels, die haar omringt, verstrooit word; en dieshalven hebben wy geen reden van t’oordelen dat zy voedsel behoeft, gelijk de vlam, schoon zy haar in andere dingen gelijkt: en nochtans verhoop ik hier na te tonen dat zy noch hier in de vlam gelijk is, dat ’er zonder ophouden enige stoffe in haar koomt, en andere uitgaat.

Drieëntwintigste LID.
Dat alle de vaste Starren niet in een zelve kloot drajen, en dat zy zeer verre van malkander af zijn.

VOorts, hier staat ook aan te merken dat, zo de Zon, en de vaste starren malkander gelijken, voor zo veel hun stant aangaat, wy niet oordelen moeten dat zy alle in d’ommetrek van een zelve kloot zijn, gelijk veel stellen hen te wezen; om dat de Zon niet met hen in d’ommetrek van de zelve kloot kan zijn. Maar gelijk de Zon een zeer grote ruimte rontom zich heeft, daar in geen vaste star begrepen word, zo moet ook yder vaste star zeer verre  van d’anderen af wezen, en d’een veel verder dan d’ander van ons en van de Zon af zijn: in voegen dat, zo, tot een voorbeelt, S de Zon is, F f vaste starren zullen zijn; en wy konnen dus ontellijke anderen boven en beneden, en buiten ’t plat van dit afbeeltsel, deur alle afmeetingen van ruimte verspreid, begrijpen.

Vierëntwintigste LID.
Dat de hemelen vloedig of week zijn.

TEn darden, laat ons ook stellen dat niet alleenlijk de stoffe der Zon en vaste starren, maar ook van de gehele hemel vloedig of week is; ’t welk nu in ’t gemeen van alle Starrekundigen    toegestaan word, om dat zy zien dat’et anders naauwelijks mogelijk is de verschijnselen der dwaalstarren te verklaren.

Vijfëntwintigste LID.
Dat de hemelen alle lighamen, in hen begrepen, met zich voeren.

MAar my dunkt dat veel hier in dolen, dat zy, den hemel vloedigheit toeschrijvende, hem als een lege en ydele ruimte voor zich vertonen, die niet alleenlijk de roering der andere lighamen niet tegenstaat, maar die ook geen kracht heeft om hen te bewegen, en met zich te voeren. Want behalven dat ’r geen zodanig ydel in de natuur kan wezen, zo is ’er noch dit in alle vloedige en weke dingen gemeen, dat de reden, om de welke zy de bewegingen der andere lighamen niet tegenstaan, niet is dat zy minder stoffe hebben, dan d’andere lighamen, maar dat zy zo veel of meer beweging hebben, en dat hun deeltjes lichtelijk geschikt konnen worden tot zich van alle zijden te bewegen: en als zy geschikt zijn tot zich alle gelijk naar een zelve zijde te roeren, zo veroorzaakt dit dat zy nootzakelijk alle de lighamen met hen voeren, die zy omhelzen, en van alle zijden omringen, en die niet door enige uitterlijke oorzaak belet worden hen te volgen, schoon deze lighamen geheel in rust, hard en dicht zijn, gelijk klaarblijkelijk uit het geen volgt, ’t welk hier voor van de natuur der vloedige of weke lighamen gezegt is.

Zesentwintigste LID.
Dat d’Aarde in haar hemel rust, en echter door hem gevoert word.

TEn vierden, dewijl wy zien dat d’Aarde niet op pijlers steunt, en aan geen touwen in de lucht hangt, maar dat zy aan alle zijden van een zeer vloedige en weke hemel omringt is, zo laat ons achten dat zy in rust is, en geen neiging tot beweging heeft, dewijl wy ’er geen in bemerken; maar laat ons ook niet geloven dat dit beletten kan dat zy door deze loop des hemels omgevoert word, en des zelfs beweging volgt, zonder echter zich te bewegen: even gelijk een schip, ’t  welk niet van de wint en riemen voortgedreven, en ook niet door ankers weêrhouden word, in ’t midden van de zee in rust blijft, schoon misschien de vloet en eb van deze grote plas waters het ongevoeliglijk meêsleept.



Zevenëntwintigste LID.
Dat men desgelijks van alle de dwaalstarren moet gevoelen.

EN dewijl d’andere dwaalstarren hier in met d’Aarde overeenkomen, dat zy duister zijn, en de stralen der Zon weêromkaatsen, zo hebben wy reden van te geloven dat zy hier in ook met d’Aarde gelijk zijn, dat yder van hen in dat deel des hemels, in ’t welk zy is, in rust blijft, en dat alle de verandering, die men in hun stant bemerkt, alleenlijk hier uit voortkoomt, dat alle de stoffe des hemels, die hen in zich begrijpt, bewogen word.

Achtëntwintigste LID.
Dat men niet eigentlijk mag zeggen dat d’Aarde, of de dwaalstarren zich bewegen, schoon zy dus omgevoert worden.

WY zullen hier ook aan ’t geen gedenken, ’t welk hier voor van de natuur der beweging of roering gezegt is: te weten, dat zy (om eigentlijk, en naar waarheit van de zaak te spreken) niets anders is dan een vervoering van een lighaam uit het gebuurschap van deze lighamen, die ’t onmiddelijk raken, en die als rustende aangeschout worden, naar ’t gebuurschap van andere lighamen; maar dat echter, naar ’t  gemeen gebruik, ook dikwijls alle doening, daar door enig lighaam uit d’een naar d’andere plaats vertrekt, beweging of roering genoemt word, en dat in deze zin een zelve ding in een zelve tijt gezegt kan worden zich te bewegen, en niet te bewegen, naar dat des zelfs plaats verscheidelijk bepaalt word. Maar men kan in d’Aarde, noch in d’andere dwaalstarren, geen bewegenis of roering naar d’eige betekenis van dit woort, vinden, om dat zy niet uit het gebuurschap der delen des hemels, die hen onmiddelijk raken, gevoert worden, voor zo veel wy deze delen als in rust aanmerken: want om dus vervoert te worden, moesten zy ter zelve tijt van alle de delen dezes hemels, te zamen genomen, verwijderen; ’t welk niet gebeurt. Maar dewijl de stoffe des hemels vloedig is, en de delen, daar in hy bestaat, zeer bewogen worden, zo verwijderen nu dezen, en dan anderen dezer delen van de dwaalstar af, die zy raken, en dit door een beweging, die eigen aan hen is, en die men eer aan deze delen, dan aan de dwaalstar, die zy verlaten, moet toeschrijven; even gelijk men de bezondere of deellijke vervoeringen van de lucht, of van ’t water, die op de vlakte van d’aarde geschieden, aan de lucht, of aan ’t water, en niet aan d’aarde moet toeëigenen.



Negenëntwintigste LID.
Dat men, zelf oneigentlijk, en naar ’t gemeen gebruik sprekende, geen beweging aan d’Aarde, maar alleenlijk aan d’andere dwaalstarren moet toeëigenen,

EN indien men de beweging of roering naar de gemene wijze van spreken neemt, zo mag men zeggen dat alle d’andere dwaalstarren zich bewegen, ja ook de Zon, en de vaste starren; maar men kan dus niet, dan zeer oneigentlijk, van d’Aarde spreken. Want de menigte bepaalt de plaatsen der starren naar zekere delen van d’aarde, die zy als onbewegelijk aanmerkt, en gelooft dat zy bewogen worden, als zy van de plaatsen, die zy aan hen bescheiden heeft, afwijken, ’t welk tot gebruik des levens nut is, en niet zonder reden ingebeelt word, om dat wy, van onze kintsheit af geoordeelt hebbende dat d’aarde plat, en niet ront was, en dat het boven en beneden, en haar voornaamste delen, te weten oost, west, zuid en noort, altijt en overal de zelfden waren, naar deze dingen, die alleenlijk vastigheit in ons vernuft hebben, de plaatsen van alle d’andere lighamen hebben gemerkt. Maar indien een Wijsbegerige, die belijdenis doet van naar waarheit te trachten, bemerkende dat d’aarde een kloot is, die in een vloedige en weke hemel zweeft, welks delen boven maten bewogen en geroert zijn, en dat de vaste starren altijt onder hen een zelve stant en gelegenheit houden, deze starren wilde gebruiken, en hen als vast en onbewegelijk aanmerken, om de plaats van d’Aarde te bepalen, en dieshalven wilde besluiten dat zy zich beweegt, zo zou hy zich in zijn redenering misgrijpen, en op geen reden steunen. Want indien men plaats in zijn ware zin neemt, en gelijk alle Wijsbegerigen, die de natuur daar af kennen, haar behoren te nemen, zo moet men haar door de lighamen bepalen, die onmiddelijk ’t geen raken, ’t welk men zegt bewogen te wezen, en niet door de genen, die zeer wijd af zijn, gelijk de vaste starren, ten opzicht van d’aarde; en indien men haar naar ’t gemeen gebruik neemt, zo heeft men geen reden om zich t’overreden dat de vaste starren eer, dan d’Aarde, onbewegelijk zijn, ’t en waar men meende dat aan gene zijde der starren geen andere lighamen waren, daar zy af gescheiden wierden, en tot welkers opzicht men zeggen mag dat zy zich bewegen, en dat d’Aarde in rust blijft, in de zelve zin, daar in men zegt dat d’Aarde, ten op-zicht der vaste starren, bewogen word. Maar deze inbeelding zou zonder grontvest wezen; want dewijl onze geest zodanig van natuur is, dat hy geen grenspalen kent, die de werrelt bepalen, zo zal de geen, die op Gods onmetelijkheit, en op de zwakheit onzer zinnen merkt, oordelen dat het billijker is te geloven dat misschien buiten en voorby alle vaste starren, die wy zien, noch andere lighamen zijn, ten opzicht van de welken men zeggen moet dat d’Aarde in rust is, en dat de starren bewogen worden, dan te stellen dat de macht van de Schepper zo weing volmaakt is, dat’er geen zodanigen konnen wezen, gelijk de genen moeten stellen, die in dezer voegen verzekeren dat d’aarde zich beweegt. Indien wy echter hier na, om ons naar ’t gemeen gebruik te schikken, enige beweging aan d’aarde schijnen toe t’eigenen, zo moet men denken dat ik oneigentlijk spreek, en in een schip leggen, zegt, dat zy ondertusschen van Kalis naar Doveren overgetrokken zijn, om dat het schip hen derwaarts voert.

Dartigste LID.
Dat alle dwaalstarren door de Hemel, die hen bevat, rontom de Zon gevoert worden.

NA dat men, door deze redeneringen, alle de schroom, die men van de beweging of roering der Aarde hebben kan, wechgenomen heeft, zo laat ons achten dat alle de stoffe des hemels, daar de dwaalstarren in zijn, zonder ophouden in ’t ronde draait, even gelijk een draaikring, in welks middelpunt de Zon is; dat zijn delen, die na aan de Zon zijn, gezwindelijker bewogen worden dan de genen, die men verder daar af vind; en dat alle de dwaalstarren, in welkers getal wy voortaan d’Aarde zullen tellen, altijt tusschen de zelve delen van deze hemelsche stoffe blijven zweven. Wy zullen hier door alleen, en zonder enig ander gereetschap daar toe te gebruiken, lichtelijk alle de dingen, die men daar in aanmerkt, doen verstaan. Want als men in de kromten en bochten der vloeden, daar in ’t water zich omkeert, en al drajende een draaikring maakt, enige rijsjes, of andere zeer lichte lighamen in dit water ziet drijven, zo bevind men dat die van de draaikring meêgesleept, en in ’t ronde omgevoert worden; ja men ziet onder deze rijsjes ook dikwijls enigen, die op hun eige middelpunt drajen, en dat de genen, die nader aan ’t middelpunt  van de draaikring zijn, die hen omvangt, hun keer eerder voldoen dan de genen, die ’er wijder af zijn, en eindelijk dat, schoon deze draaikringen altijt pogen in ’t ront te draien, zy echter byna nimmer heel volmaakte kringen afschrijven, en somtijts zich meer in de langte, en somtijts meer in de breette uitstrekken; in dezer voegen kan men zich lichtelijk inbeelden dat alle dit zelve ook aan de dwaalstarren gebeurt; en men behoeft niets, dan dit enige, om alle hun verschijnselen te verklaren.

Eenëndartigste LID.
Hoe yder dwaalstar meêgevoert word.

LAat ons dan denken dat S de Zon is, en dat alle de hemelsche stoffe, die rontom haar is, naar een zelve zijde, als zy, keert, te weten van ’t westen deur ’t zuiden naar ’t oosten, of van A deur

B naar C, met te stellen dat het noorderlijk aspunt boven ’t plat van deze afbeelding verheven is. Laat ons ook denken dat de stoffe, die rontom Saturnus is, byna gehele dartig jaren besteed met hem deur de kring, met ♄ getekent, te voeren; en dat de stoffe,  die Jupiter omringt, hem, met d’andere kleine dwaalstarren, die hem verzellen, in twaalf jaren deur de gehele kring ♃ voert; dat Mars in twee jaren, d’Aarde met de Maan in een jaar, Venus in acht maanden, en Mercurius in drie maanden hun omloop in de kringen ♂, T, ♀, ☿, door behulp van de hemelsche stoffe, die hen drijft, voltrekken.

Tweeëndartigste LID.
Hoe ook de vlakken, die men op de vlakte van de Zon ziet, meêgevoert worden.

LAat ons ook denken dat deze duistere lighamen, die men met hulp der verrekijkers ziet, en vlakken van de Zon genoemt worden, zich op haar vlakte bewegen, en de tijt van zesentwintig dagen besteden om hun keer om de Zon te doen.

Drieëndartigste LID.
Dat d’Aarde ook in ’t ront om haar middelpunt, en de Maan om d’Aarde gevoert word.

LAat ons daarboven denken dat in deze grote draaikring, die een hemel maakt, van de welk de Zon het middelpunt is, noch andere kleinder draaikringen zijn, de welken men by de genen kan gelijken, die men somtijts in de draaikringen der stromen ziet, daar zy alle gelijk de keer van de grootste draaikring volgen, die hen in zich besluit, en zich naar de zelve zijde bewegen, als deze grootste draaikring; daar by, dat een van deze mindere draaikringen Jupiter in haar middelpunt heeft, en met hem d’andere vier dwaalstarren doet bewegen, die hun omkeer om deze star met zodanig een evenredige snelte doen, dat de gene, die ’t veerste van hem af is, haar loop omtrent in zestien dagen afdoet, de gene, die haar volgt, in zeven dagen, de darde in vijfëntachtig uren, en de naaste aan ’t middelpunt in tweeënveertig uren, en dat zy dus veel omkeeren om Jupiter doen, terwijl hy een grote kring om de Zon afdoet, eveneens gelijk een der draaikringen, daar af d’Aarde ’t middelpunt is, de Maan rontom d’Aarde, in de tijt van een maant, drijft, en d’Aarde zelf op haar as in de tijt van vierëntwintig uren: in voegen dat in de tijt, in de welk de Maan en d’Aarde deze grote kring, die zy gemeen hebben, en die ’t jaar maakt, deurlopen, d’Aarde omtrent driehondertvijfënzestigmaal op haar as draait, en de Maan omtrent twaalfmaal rontom d’Aarde.

Vierëndartigste LID.
Dat de bewegingen of roeringen der hemelen niet volmaaktelijk ront zijn.

EIndelijk moeten wy denken dat de middelpunten der dwaalstarren niet alle naaukeuriglijk in een zelve plat staan, en ook dat de kringen, die zy maken, niet geheellijk passerront zijn, maar dat aan der zelver volmaaktheit altijt iets gebreekt, ja ook dat de tijt geduriglijk daar verandering inbrengt, gelijk wy in alle d’andere werken der natuur zien gebeuren.

Vijfëndartigste LID.
Van d’afwijking der dwaalstarren in breette.

DIeshalven, indien dit afbeeltsel het plat vertoont, in ’t welk de kring is, die ’t middelpunt van d’Aarde yder jaar afschrijft, die men ’t plat van het Taanront noemt, en door behulp der vaste starren in de hemel bepaalt word, zo moet men achten dat yder der andere dwaalstarren haar loop in een ander plat heeft, een weinig naar dit gebogen, en die dat in de lijn deursnijd, de welke deur ’t middelpunt van de Zon deurgaat: in voegen dat de Zon in alle deze platten gevonden word. Tot een voorbeelt, de kring, in de welk Saturnus nu zijn streek heeft, deursnijd het Taanront in de Tekenen van de Kreeft en Steenbok, en is aan de noortzijde naar de Schaal, en aan de zuidzijde naar de Ram gebogen; en de hoek, die hy, dus buigende, met het plat van het Taanront maakt, is omtrent van dardehalf graad. D’andere dwaalstarren doen hun loop deur kringen, die het Taanront in andere plaatsen deursnijden: maar d’afwijking is minder in Jupiter en Mars; in Venus omtrent een graad groter, en in Mercurius grootst, te weten byna zeven graden. Wyders, de vlakken, die men op de vlakte van de Zon ziet, doen daar ook hun loop in kringen, die zeven graden of meer naar het Taanront gebogen zijn, ten minsten zo de waarneemingen van Scheiner waar zijn, die zo naaukeuriglijk waargenomen zijn, dat het schijnt dat men naar geen anderen, dan naar de zijnen, in deze stoffe, behoeft te wenschen; in voegen dat der zelver beweging niet van de bewegingen der dwaalstarren verschilt. De Maan doet ook haar loop rontom d’Aarde in een plat, dat vijf graden van ’t Taanront afwijkt. Eindelijk, d’Aarde zelve word rontom  haar as gevoert, volgens het plat van d’Evenaar, die zy overal met zich voert, en die drieëntwintig graden en een half van ’t Taanront afgebogen is. En deze afwijking der dwaalstarren van ’t Taanront word roering of beweging naar de breette genoemt.

Zesendartigste LID.
Van de beweging of roering der dwaalstarren naar de langte.

MAar d’omloop, die zy om de Zon doen, word beweging naar de langte genoemt. Hier in is ook ongeregeltheit, vermits zy, niet altijt even wijd van de Zon af zijnde, niet geduriglijk met even grote snelte, ten opzicht van de Zon, schijnen bewogen te worden. Want in d’eeuw, daar wy in zijn, is Saturnus omtrent een twintigste deel van d’afstant, die tusschen hen is, verder van de Zon, als hy in ’t Teken van de Schutter, dan als hy in het Teken der Tweelingen is: en als Jupiter in de Schaal is, zo is hy wijder van de Zon, dan als hy in de  Ram is; en in dezer voegen hebben d’andere dwaalstarren in andere plaatsen, en niet in de zelve Tekenen, hun veerste en naaste punten, daar in zy de Zon meest naderen, of van haar wijken. Maar na verloop van enige eeuwen zal men dit alles geheel verandert vinden; en de genen, die dan zullen leven, zullen konnen merken dat de dwaalstarren, en ook d’Aarde, het plat, daar in nu het Taanront is, in plaatsen, die verscheiden van de genen zijn, daar in zy heden daar deurlopen, zullen deursnijden, en een weinig meer of min daar van afwijken; en men zal der zelver meeste en minste afstanden in andere Tekenen vinden.

Zevenëndartigste LID.
Dat alle de verschijnselen door deze onderstelling lichtelijk verklaart konnen worden.

IK behoef dan niet te verklaren hoe men door deze stelling verstaan zal wat de dag en nacht, de zomer en winter, d’aanwas en afgang der Maan, de Taningen, de stilstant en weêrkeering der dwaalstarren, de vordering der evennachten, de verandering, die men in de schuinsheit van ’t Taanront bemerkt, en diergelijke dingen, veroorzaakt; want dit is licht om te doen, zelf voor de genen, die slechs de beginselen van de Starrekunde geleert hebben.

Achtendartigste LID.
Dat men, volgens de stelling van Tycho Brahe, zeggen moet dat d’Aarde zich om haar middelpunt beweegt.

IK zal alleenlijk hier noch in weinig woorden zeggen hoe men, naar de stelling van Tycho Brahe, die gemenelijk van de genen aangenomen word, de welken Copernicus stelling verwerpen, meer beweging aan d’aarde toeëigent, dan naar d’andere. Voor eerst, dewijl, naar hun gevoelen, d’aarde onbewegelijk blijft, zo moet nootzakelijk de gehele hemel, gelijkelijk met de starren, yder dag een omkeer om d’aarde doen: ’t welk men niet kan begrijpen, zonder ook te verstaan dat alle de delen van d’aarde van alle de delen des hemels, die zy een weinig te voren raakten, afgescheiden worden, en weêr anderen komen te raken. En dewijl deze scheiding weêrkeerig is, gelijk men hier voor aangewezen heeft, en dat ’er zo veel kracht of doening in d’aarde, als in de hemel moet wezen, zo zie ik niets, ’t welk ons verplicht te geloven dat d’aarde eer, dan de hemel, bewogen word: in tegendeel, wy hebben meer reden om deze beweging aan d’aarde toe t’eigenen, om dat de scheiding naar haar gehele vlakte geschied, en niet desgelijks in de gehele vlakte des hemels, maar alleenlijk in d’ondervlakte, de welke d’aarde raakt, en die zeer klein is, als zy met de bovenvlakte vergeleken word. Daar is niets aangelegen dat zy zeggen dat, naar hun gevoelen, de bovenvlakte van de gestarnde hemel zo wel van de hemel, die hem omringt, te weten van de kristalijne of glanzige, afgescheiden is, als d’ondervlakte van de zelve hemel van d’aarde af is, en dat zy daarom de roering eer aan de hemel, dan aan d’aarde toeschrijven: want zy konnen geen bewijs bybrengen, daar meê zy deze scheiding der gehele bovenvlakte des gestarnde hemels van d’andere hemel, die hem omringt, betonen; naar hun onderstelling, de reden, om de welke men aan de hemel beweging, en aan d’aarde rust moet toe-eigenen, inbeeldelijk, en alleenlijk verdicht; in plaats dat de reden, om de welke men zeggen mag dat d’aarde zich beweegt, zeker en klaarblijkelijk is.

Negenëndartigste LID.
En dat zy ook, door een jarelijksche beweging, rontom de Zon bewogen word.

WYders, de Zon, volgens de zelve stelling van Tycho Brahe, een jarelijksche omkeer om d’aarde doende, voert met zich niet alleenlijk Mercurius en Venus, maar ook Mars, Jupiter en Saturnus, die verder, dan d’Aarde, van haar af zijn; ’t welk men niet verstaan kan, inzonderheit in een vloedige hemel, gelijk zy hem stellen, zo de stoffe des hemels, die tusschen de Zon en deze starren is, niet gelijkelijk met hen gevoert word, en dat ondertusschen d’aarde door een bezondere kracht, en van de gene verscheiden, die de hemel dus vervoert, zich van de delen van deze stoffe scheid, die haar onmiddelijk raken, en dat zy een kring in ’t midden van hen trekt. Maar deze scheiding, die dus van de gehele aarde geschied, behoort haar roering of beweging genoemt te worden.

Veertigste LID.
Schoon d’Aarde van stant verandert, ten opzicht van d’andere dwaalstarren, zo kan men echter zulks niet bemerken ten opzicht der vaste starren, uit oorzaak van hun zeer grote afstant.

MEn kan hier een zwarigheit tegen mijn stelling voortbrengen, te weten dat, dewijl de Zon altijt een zelve stant houd, ten opzicht der vaste starren, het dan nootzakelijk is dat d’Aarde, die rontom de Zon draait, deze starren zo veel nadert, en ook daar af verwijdert, als de gehele tusschenruimte bedraagt, die in deze grote kring begrepen is, de welk zy door haar jarelijksche loop deurwandelt; en nochtans heeft men door de waarneemingen, hier op gedaan, niets hier af konnen ontdekken. Maar men kan in deze zaak lichtelijk antwoorden dat de grote afstant, die men tusschen d’aarde en starren heeft, oorzaak daar af is. Want ik stel haar zo onmetelijk, dat de gehele kring, die d’aarde rontom de Zon maakt, alleenlijk voor een stip, in vergelijking van deze afstant, gerekent moet worden. Dit zal misschien ongelooffelijk aan de genen schijnen, die niet gewent zijn met hun geest Gods heerlijke werken t’aanschouwen, en die menen dat d’aarde het voornaamste deel van de werrelt  is, om dat zy de woning van de mensch is, voor de welk, gelijk zy zich zonder reden inbeelden, alle dingen gemaakt zijn. Maar ik ben verzekert dat de Starrekundigen, die alreê weten dat d’Aarde, by de hemel geleken, niet meer dan een stip is, zuks niet zo vreemt zullen vinden.

Eenënveertigste LID.
Dat deze afstant der vaste starren nodig is om de bewegingen der staertstarren, die men bevind in de hemel te wezen, te verklaren.

EN dit gevoelen van d’afstant der vaste starren kan door de bewegingen der staertstarren bevestigt worden, die, gelijk men nu klarelijk genoech weet, geen Verhevelingen zijn, de welken in de lucht naby ons voortgebracht worden, gelijk men gemenelijk in de scholen gelooft, eer de Starrekundigen hun verscheelgezicht onderzocht hadden: want ik verhoop hier na te tonen dat deze staertstarren starren zijn, die van alle zijden zo grote uitlopingen in de hemelen doen, en die zo veel verschillen, zo wel van de bestandigheit der vaste starren, als van de geregelde omkeer, die de dwaalstarren rontom de Zon doen, dat het onmogelijk zou zijn hen gelijkvormiglijk naar de wetten van de natuur te verklaren, zo men niet een bovenmaten grote ruimte tusschen de Zon, en de vaste starren stelde, in de welke deze uitlopingen gedaan konden worden. En wy moeten geen acht hebben op ’t geen, ’t welk van Tycho Brahe, en van d’andere Starrekundigen, die naaukeuriglijk hun verscheelgezichten onderzocht hebben, gezegt is, te weten dat zy alleenlijk boven de Maan, naar de kloot van Venus, of van Mercurius, waren; want zy hadden uit hun waarneemingen noch beter konnen afleiden dat zy boven Saturnus waren. Maar dewijl zy tegen d’Ouden twistreedenden, die de staertstarren onder de verhevelingen hebben begrepen, de welken zich in de lucht, onder de Maan, vormen, zo hebben zy zich vernoegt met te tonen dat zy in de hemel zijn, en hebben aan hen niet alle de hoogte darren toeëigenen, die zy door hun rekening ontdekten, vermits zy vreesden dat zy hun voorstellingen min gelooffelijk zouden maken.

Tweeënveertigste LID.
Dat alle de dingen, die wy op d’Aarde zien, ook tot de verschijnselen behoren, maar dat’et niet nodig is hen alle t’aanmerken.

BEhalven deze algemeender dingen konnen noch veel anderen, die bezonder zijn, niet alleenlijk omtrent de Zon, de dwaalstarren, staertstarren, en vaste starren, maar ook alle de genen, die wy omtrent d’Aarde zien, of die op haar vlakte voortkomen, onder de verschijnselen getelt worden. Want om de ware natuur van deze zichtbare werrelt te kennen, is ’t niet genoech dat men enige oorzaken vind, door de welken men reden van ’t geen kan geven, dat verre van ons in de hemel verschijnt; maar men moet ook alles, ’t welk men van naby op d’Aarde beschout, daar van konnen afleiden. Doch ik acht dat men hen niet alle ten eersten behoeft t’aanmerken, en dat ’et beter zal wezen dat men tracht d’oorzaken dezer algemeender dingen, die ik hier voorgestelt heb, te vinden, om daar na te bezien of men uit de zelve oorzaken ook alle d’andere dingen, die bezonder zijn, en op de welken men in ’t zoeken dezer oorzaken geen acht genomen heeft, kan afleiden. Want indien wy bevinden dat dit zodanig is, zo zal ’t een krachtig bewijs wezen, om ons te verzekeren dat wy op de rechte weg zijn.

Drieënveertigste LID.
Dat het niet waarschijnelijk is dat d’oorzaken, van de welken men alle verschijnselen afleiden kan, valsch zijn.

EN zeker, indien de beginselen, die ik gebruik, zeer klaarblijkelijk, de gevolgen, die ik ’er uittrek, op de blijken der Wiskundigen gegront zijn, en ’t geen, ’t welk ik dus daar van afleid, naaukeuriglijk met alle verschijnselen der natuur, of met d’ervarentheit overeenkomen, zo dunkt my dat wy God ongelijk zouden aandoen met te geloven dat d’oorzaken der uitwerkingen, die in de natuur zijn, en die wy dus gevonden hebben, valsch zijn: want men zou hem hier door schuldig maken van ons zo onvolmaakt geschapen te hebben, dat wy onderworpen waren te dolen, ja ook dan, als wy de reden, die hy aan ons gegeven heeft, wel gebruikten.

Vierënveertigste LID.
Dat ik echter niet verzekeren wil dat de genen, die ik hier voorstel, zeker zijn.

MAar om dat de dingen, daar af ik hier handel, niet van klein belang zijn, en dat men my misschien te stout zou achten, zo ik verzekerde dat ik waarheden gevonden had, die van geen anderen gevonden zijn, zo wil ik liever niets hier af besluiten: en op dat yder vryheit zou hebben van naar zijn believen daar af te gevoelen, zo begeer ik dat men ’t geen, ’t welk ik schrijven zal, alleenlijk voor een onderstelling neemt, die misschien verre van de waarheit af is. En hoewel het valsch was, zo acht ik echter dat ik veel uitgerecht heb, als alle de dingen, die daar van afgeleid zijn, in alles met d’ervarenissen overeenkomen: want indien dit bevonden word, zo zal deze onderstelling niet min nut aan ’t leven wezen, dan of zy waar was, vermits men haar op gelijke wijze zal konnen gebruiken om de naturelijke oorzaken te voorbereiden tot zodanige uitwerkingen, als men begeren zal, voort te brengen.

Vijfënveertigste LID.
Dat ik hier ook enigen onderstel, die ik geloof valsch te zijn.

’t IS ’er zo verre af dat ik wil dat men alle dingen, die ik schrijven zal, geloof, dat ik, in tegendeel, hier enigen meen voor te stellen, die ik volkomentlijk acht valsch te wezen. Want ik twijffel niet hier aan, dat de werrelt in ’t begin met zo grote volmaaktheit, als hy heeft, geschapen is, ja zo, dat de Zon, d’Aarde, de Maan, en de Starren van toen af hebben geweest, en dat d’aarde niet alleenlijk de zaden der planten in zich heeft gehad, maar dat de planten zelven een deel van d’aarde hebben bedekt, en dat Adam en Eva geen kinderen, maar volwasse menschen zijn geschapen. De Christelijke Godsdienst wil dat wy ’t dus geloven, en de naturelijke reden overreed ons volkomentlijk in deze waarheit, om dat wy, Gods almachtigheit aanmerkende, behoren t’oordelen dat al ’t geen, ’t welk hy gemaakt heeft, van ’t begin af alle de volmaaktheit heeft gehad, die ’t behoorde te hebben. Maar echter, gelijk wy veel beter zouden kennen hoedanig de natuur van Adam, en van de bomen in ’t Paradijs geweest heeft, zo men onderzocht had hoe de kinderen allengs in hun moeders buik gevormt worden, en

hoe de planten uit hun zaden voortkomen, dan of men alleenlijk aangemerkt had hoedanig zy geweest hebben, toen zy van God geschapen waren: zo zullen wy ook beter doen verstaan hoedanig in ’t algemeen de natuur van alle dingen is, die in de werrelt zijn, zo wy enige beginselen konnen bedenken en uitvinden, die zeer enkel, en licht om te verstaan zijn, van de welken wy klarelijk betonen dat de Starren, en d’Aarde, en eindelijk de gehele zichtbare werrelt, als van enige zaden, voortgebracht konnen wezen, hoewel wy weten dat de werrelt niet in dezer voegen voortgebracht is; wy zullen, zeg ik, dit alles dus beter doen verstaan, dan of wy hem alleenlijk beschreven gelijk hy is, of gelijk wy geloven dat hy geschapen heeft geweest.

Zesenveertigste LID.
Welke deze onderstellingen zijn, die ik hier gebruik, om alle de verschijnselen te verklaren.

WY hebben hier voor aangemerkt dat alle de lighamen, uit de welken de werrelt bestaat, van een zelve stoffe zijn gemaakt, die in alderhande delen deelbaar, en alreê in veel delen gedeelt is, de welken verscheidelijk bewogen of geroert worden, en welkers bewegingen enigsins kringswijze geschieden; en dat ’er altijt een gelijke menigte of hoegrootheit van deze bewegingen of roeringen in de werrelt is. Maar wy hebben niet op gelijke wijze konnen bepalen hoe groot de delen zijn, in de welken deze stoffe gedeelt is, noch hoe snellijk dat zy zich bewegen, en welke kringen zy maken: want dewijl God deze dingen op oneindige verscheide wijzen heeft konnen schikken, zo kan men door d’ervarentheit alleen, en niet door kracht van redenering, weten welke van deze wijzen hy verkozen heeft. Het staat dieshalven vry aan ons zodanig een wijze, als wy willen, t’onderstellen, zo slechs alle de dingen, die daar van afgeleid worden, met d’ervarentheit overeenkomen. Laat ons dan, zo ’t u belieft, onderstellen dat God in ’t begin alle de stoffe, daar af hy deze zichtbare werrelt gemaakt heeft, in zo gelijke delen, als mogelijk was, en die van middelmatige grootheit waren, dat is middelmatig tusschen alle de verscheide grootheden der gener, daar in nu de hemelen en starren bestaan, heeft gedeelt: wyders, dat hy gemaakt heeft dat zy alle, met gelijke kracht, zich in twee verscheide wijzen hebben begonnen te roeren, te weten yder bezon\der 


om zijn eige middelpunt, door welke middel zy een week en vloedig lighaam hebben gemaakt, te weten zodanig, gelijk ik de hemel oordeel te wezen; en daar by veel lighamen te gelijk omtrent enige andere middelpunten, op een zelve wijze in de werrelt geschikt, als wy zien dat heden de middelpunten der vaste starren zijn, maar daar af het getal groter heeft geweest, en met hun getal, gezamentlijk met dat van de dwaalstarren en staertstarren gelijk was; en dat de snelste, daar meê hy hen dus bewogen heeft, middelmatig was, dat is dat hy daar in zo veel beweging of roering heeft gestelt, als noch heden in de werrelt is. Men kan dus, om een voorbeelt by te brengen, stellen dat God alle de stoffe gedeelt heeft, die in de ruimte A E I in zeer groot getal van kleine delen is, de welken hy bewogen heeft niet alleenlijk yder om zijn middelpunt, maar ook alle te gelijk om ’t middelpunt S; en ook dat hy alle de delen van de stoffe, die in de ruimte A E V is, rontom ’t middelpunt F heeft bewogen; en dus ook met d’anderen: in voegen dat zy zo veel verscheide draaikringen (ik zal voortaan deze naam gebruiken, om alle de stoffe te betekenen, die dus in ’t ront om yder van deze middelpunten draait) uitmaken, als ’er nu starren in de werrelt zijn.

Zevenënveertigste LID.
Dat de valsheit dezer onderstellingen niet verhindert dat het geen, ’t welk daar van afgeleid word, waar en zeker kan wezen.

DEze weinige onderstellingen schijnen my genoech te wezen, om die als oorzaken of beginselen te gebruiken, daar van ik alle d’uitwerkingen, die in de natuur verschijnen, door de regels alleen, hier voor verklaart, afleiden zal. En ik acht dat men geen eenvoudiger, of verstanelijker, of ook waarschijnelijker beginselen, dan dezen zijn, bedenken kan. Want hoewel deze wetten der natuur zodanig zijn, dat men, schoon wy de Chaos of verwarde klomp der Dichters, dat is een gehele verwarring van alle delen des werrelts onderstelden, altijt zou konnen betogen dat door der zelver middel deze verwarring tot d’ordening, die nu in de werrelt is, zou komen, en hoewel ik eertijts aangevangen heb te verklaren hoe zulks zou konnen wezen, zo heb ik geacht dat ik hier d’evenredenheit en d’ordening boven de verwarring behoorde te stellen, om dat niet zo wel aan d’opper-ste volmaaktheid, die in God is, past hem stichter van de verwarring, als van d’ordening te maken. En dewijl ’er geen evenredenheit, noch ordening is, die men gemakkelijker, als deze, de welke in een volmaakte gelijkheit bestaat, kan begrijpen, zo heb ik hier onderstelt dat alle de delen der stoffe in ’t begin onder malkander gelijk hebben geweest, zo wel in grootheit, als in roering, en geen ander ongelijkheit in ’t Heeläl willen toelaten, dan de gene, de welke in de stant of gelegenheit der vaste starren is, die zich zo klarelijk aan de genen vertoont, de welken in de nacht de hemel aanschouwen, dat men daar aan niet twijffelen kan. Voorts, daar is weinig aangelegen op wat wijze ik hier onderstel dat de stoffe in ’t begin geschikt heeft geweest, dewijl haar geschiktheid sedert, volgens de wetten der natuur, heeft moeten veranderen, en dewijl men nauwelijks enige zou konnen bedenken, van de welke men niet zou konnen bewijzen dat zy, volgens deze wetten, geduriglijk moet veranderen, tot dat zy eindelijk een werrelt maakt, die geheellijk met deze gelijk is, schoon dit misschien kommerlijker uit d’een, dan uit d’andere onderstelling af te leiden zou zijn: want vermits deze wetten oorzaak zijn van dat de stoffe vervolgens alle de vormen moet nemen, daar toe zy bequaam is, zo zal men, indien men by ordening alle deze vormen aanmerkt, eindelijk tot de gene konnen komen, die tegenwoordiglijk in deze werrelt gevonden word. Ik stel dit hier uitdrukkelijk, op dat men aanmerken zou dat ik, schoon ik van onderstellingen spreek, echter geen maak, welks valsheit, hoewel bekent zijnde, oorzaak kan geven van aan de waarheit der besluitingen, die daar uit getrokken worden, te twijffelen.

Achtënveertigste LID.
Hoe alle de delen van de hemelsche stoffe ront geworden zijn.

OM dan te beginnen d’uitwerkelijkheit der wetten van de natuur in de voorgestelde onderstelling te tonen, zo staat t’aanmerken dat deze delen, in de welken wy onderstellen dat de gehele stoffe van deze werrelt in ’t begin gedeelt heeft geweest, niet in ’t begin ront geweest konnen hebben, om dat veel bollen, tezamen gevoegt zijnde, geen vast en dicht lighaam uitmaken, gelijk deze werrelt is, in de welk, gelijk ik te voren  betoogt heb, geen ydel kan zijn. Maar deze delen, in hoedanige gestalten zy zich toen ook vertoonden, hebben by gevolg van tijt ront moeten worden, om dat zy verscheide kringsche bewegingen hebben gehad. En dewijl de kracht, daar af zy in’t begin bewogen hebben geweest, groot genoech was om hen van malkander te scheiden, zo heeft ook deze zelve kracht, sedert daar noch inblijvende, zonder twijffel groot genoech geweest om alle de hoeken daar af, naar de maat dat zy aan malkander quamen, af te schaven, en stomp te maken: want hier toe behoefde niet zo veel kracht, als tot het ander. En hier uit alleen, dat alle de hoeken van een lighaam dus afgeschaaft en stomp gemaakt worden, kan men lichtelijk begrijpen dat ’et eindelijk ront word, vermits al ’t geen, ’t welke in dit lighaam buiten zijn klootsche gestalte uitstrekt, onder de namen van hoek begrepen is.

Negenënveertigste LID.
Dat ’er tusschen deze ronde deeltjes enige anderen, die kleinder zijn, moeten wezen, om alle de ruimte, daar zy zijn, te vervullen.

MAar dewijl in geen deel des werrelts ydel kan wezen, en dat de delen van de stoffe, ront zijnde, zich niet zo wel en engelijk te zamen konnen voegen, of zy laten noch veel kleine tusschenheden of hoeken tusschen beiden, zo moeten deze tusschenheden of hoeken met enige andere delen van deze stoffe vervult zijn, die nootzakelijk zeer klein moeten wezen, om yder ogenblik van gestalte te veranderen, en zich naar de plaatsen, daar zy in komen, te schikken. Dieshalven moeten wy denken dat het geen, ’t welk uit de hoeken der deeltjes van de stoffe koomt, naar de maat dat zy, tegen malkander wrijvende, ront worden, zo klein is, en zo groot een snelte verkrijgt, dat de gezwintheit van zijn beweging het in ontellijke deeltjes kan delen, die, geen bepaalde grootheit noch gestalte hebbende, lichtelijk alle de kleine hoeken vervullen, daar d’andere delen der stoffe niet in konnen komen.


Vijftigste LID.
Dat deze kleinste deeltjes der stoffe lichtelijk gedeelt konnen worden.

WAnt men moet aanmerken dat, dewijl het geen, ’t welk van ’t schaven der delen van de stoffe afkoomt, naar de maat, dat zy ront worden, klein is, het ook zo veel lichtelijker bewogen, en weêr kleinder gemaakt, of in delen gedeelt kan worden, dan de genen, die ’t alreê heeft; om dat, hoe een lighaam kleinder is, hoe het, naar de maat van de hoegrootheit zijner stoffe, meer vlakte heeft, en om dat de grootheit van deze vlakte maakt dat het zo veel te meer lighamen ontmoet, die hun poging doen om dat te bewegen, of te delen, terwijl de weinigheit der stoffe van dit lighaam veroorzaakt dat het te minder de kracht der voorkomende lighamen tegenstaan kan.

Eenënvijftigste LID.
En dat zy zeer gezwindelijk bewogen worden.

MEn moet ook aanmerken dat, hoewel het geen, ’t welk dus koomt van ’t schaafsel der delen, die ront worden, geen beweging heeft, die niet van zijn delen spruit, het echter zich veel snelder moet bewegen, om dat, terwijl deze delen deur rechte en ope wegen gaan, zy dit schaafsel of stof, dat onder hen is, deur enger wegen, en die krom zijn, drijven, even gelijk men uit een blaasbalk, hoewel zy langsamelijk toegedrukt word, de wint echter zeer snel ziet uitkomen, om dat het gat, daar deze wint uitkoomt, zeer eng is. En ik heb alreê hier voor betoogt dat ’er nootzakelijk enig deel van de stoffe moet wezen, die zich bovenmaten snel beweegt, en zich in oneindelijke deeltjes deelt, op dat alle de kringsche en ongelijke bewegingen, die in de werrelt zijn, daar zonder enige verdunning, of ydel konnen wezen; maar ik geloof niet dat men enige zal konnen bedenken, die bequamer hier toe is dan de gene, die ik nu beschreven heb.


Tweeënvijftigste LID.
Dat ’er drie hooftstoffen van deze zichtbare werrelt zijn.

WY hebben in dezer voegen alreê twee zeer verscheide geslachten van stoffe gevonden, die men de twee eerste hooftstoffen van deze zichtbare werrelt mag noemen: d’eerste is die van dit schaafsel, de welke nootzakelijk van d’andere delen der stoffe, toen zy ront gemaakt wierden, afgescheiden moest worden, en die met een zo grote gezwintheit bewogen word, dat de kracht van haar voortdrijving alleen machtig is om te maken dat zy, andere lighamen ontmoetende, vermorsselt, en daar door in ontellijke kleine deeltjes gedeelt word, die zodanig van gestalte worden, dat zy altijt naaukeuriglijk de hoeken en winkels, die zy omtrent deze lighamen vinden, vervullen; en d’andere is de gene van al ’t overige der stoffe, daar af de delen ront zijn, en daar by zeer klein in vergelijking der lighamen, die wy op d’aarde zien. Maar zy hebben echter enige zekere en bepaalde hoegrootheit, en konnen in anderen, die noch veel kleinder zijn, gedeelt worden. En wy zullen hier na noch een darde geslacht van stoffe vinden, die uit zodanige delen bestaat, de welken of dikker zijn, of gestalten hebben, die minder tot beweging bequaam zijn; en ik zal pogen te tonen dat alle de lighamen van deze zichtbare werrelt uit deze drie geslachten van stoffe, als van drie hooftstoffen, te zamen gezet zijn: te weten de zon en de vaste starren uit d’eerste, de hemelen uit de tweede, en d’Aarde, met de dwaalstarren, en de staertstarren uit de darde. Want dewijl wy zien dat de zon en vaste starren hun licht van zich naar ons zenden, de hemelen deurgang daar aan geven, en d’aarde, de dwaalstarren, en de dat weêrkaatsen, zo dunkt my dat ik reden heb om deze drie onderscheidentheden te gebruiken, te weten licht, deurschijning, en duister te zijn, de welken de voornaamsten bevonden worden, die men tot de zin van ’t gezicht toepassen kan, om de drie hooftstoffen van deze zichtbare werrelt t’onderscheiden.




Drieënvijftigste LID.
Dat men in ’t Heeläl ook drie hemelen onderscheiden kan.

WY zullen ook niet qualijk alle de stoffe, in de ruimte A E I begrepen, die rontom ’t middelpunt S draait, voor d’eerste hemel nemen, en alle deze, die rontom de middelpunten F f ontellijke andere draaikringen maakt, voor de tweede, en eindelijk alle ’t geen, dat buiten deze twee hemelen gevonden word, voor de darde. En ik beeld my in dat deze darde, ten opzicht van de tweede, onmeetelijk, en de tweede ten opzicht van d’eerste zeer groot is. Maar ik zal hier geen gelegentheit hebben om van deze darde te spreken, om dat wy daar in niet iets bemerken, ’t welk wy in dit leven konnen zien, en om dat ik alleenlijk voorgenomen heb van de zichtbare werrelt te handelen. Ik neem ook alle de draaikringen, die rontom de middelpunten F f zijn, niet dan voor een hemel, om dat zy niet verscheiden aan ons schijnen, en van ons alle op een zelve wijze aangemerkt moeten worden. Doch wat de draaikring aangaat, daar af het middelpunt met S getekent is, schoon hy in deze afbeelding niet van d’anderen onderscheiden afgebeeld word, zo neem ik echter hem voor een hemel in ’t bezonder, ja zelf voor d’eerste en voorname hemel, om dat wy hier na daar in d’aarde, die onze woning is, zullen vinden, en dat wy dieshalven daar in alleen veel meer dingen zullen hebben waar te nemen, dan in de twee anderen: want dewijl wy geen namen aan dingen behoeven te geven, dan om de gedachten, die wy ’er af hebben, te verklaren, zo moeten wy gemenelijk meer op ’t geen merken, daar in zy ons betreffen, dan op ’t geen, dat zy in der daat zijn.

Vierënvijftigste LID.
Hoe de Zon, en de vaste starren hebben konnen gevormt worden.

VOorts, dewijl de delen van de tweede hooftstoffe sedert het begin tegen malkander hebben geschuurt en gewreven, zo is de stoffe van d’eerste hooftstoffe, die van ’t afschaafsel van de hoeken der delen van de tweede hooftstoffe moest komen, allengs vermeerdert; en toen ’er in ’t Heeläl meer was, dan’er behoefde, om de hoeken te vullen, die van de delen der tweede hooftstoffe, ront zijnde, nootzakelijk tusschen hen gelaten wier\den, 


den, zo is ’t overige naar de middelpunten S F f gevloten, en heeft daar enige zeer dunne en vloedige ronde lighamen te zamengezet, te weten de Zon in ’t middelpunt S, en de vaste starren in d’andere middelpunten. Want na dat de hoeken der deeltjes, die de tweede hooftstoffe uitmaken, afgeschaaft, stomp en ront gemaakt waren, hebben zy minder ruimte beslagen, dan te voren, en dieshalven zich niet meer tot aan de middelpunten uitgestrekt, maar, van alle zijden gelijkelijk afwijkende, daar ronde plaatsen gelaten, de welken terstont van de stoffe der eerste hooftstoffe, die van alle zijden daar omtrent derwaarts vloeide, gevult zijn, om dat de wetten der natuur zodanig zijn, dat alle de lighamen, die in ’t ront drajen, zo veel, als mogelijk is, van de middelpunten van hun beweging afwijken.

Vijfënvijftigste LID.
Wat licht is.

IK zal nu trachten zo naaukeuriglijk, als aan my mogelijk is, te verklaren hoedanig de poging is, die in dezer voegen niet alleenlijk de bolletjes doen, de welken de tweede hooftstoffe uitmaken, maar ook de gehele stoffe van d’eerste hooftstoffe, om van de middelpunten S F f, en van d’andere diergelijken, om de welken zy omdrajen, te verwijderen: want ik meen hier na te betonen dat in deze poging alleen de natuur van ’t licht bestaat; en de kennis van deze waarheit zal dienstig konnen wezen, om veel andere dingen aan ons te doen verstaan.

Zesenvijftigste LID.
Hoe men van een onbezielt ding zeggen mag dat het enige poging tracht voort te brengen.

ALs ik zeg dat deze bolletjes van de tweede hooftstoffe enige poging doen, of neiging hebben om van de middelpunten, daar zy op drajen, te verwijderen, zo moet men niet achten dat ik enige denking aan hen toeëigen, daar deze neiging uit spruit; maar alleenlijk dat zy zo gestelt en geschikt zijn om zich te bewegen, dat zy warelijk daar af verwijderen zouden, zo zy niet door enige andere oorzaak weêrhouden wierden.

Zevenënvijftigste LID.
Hoe een lighaam kan pogen zich in een zelve tijt op veel verscheide wijzen te bewegen.

VOorts, dewijl dikwijls gebeurt dat veel verscheide oorzaken, gezamentlijk tegen een zelve lighaam werkende, malkanders uitwerking beletten, zo kan men ook, naar verscheide inzichten, zeggen dat dit lighaam strekt of poging doet, om in een zelve tijt naar verscheide zijden te gaan. Tot een voorbeelt, de 



steen A, die men in de slinger E A doet drajen, strekt warelijk van A naar B, zo men alle d’oorzaken te gelijk aanschout, die te zamen komen om des zelfs beweging te bepalen, om dat hy zich derwaarts beweegt: maar men kan ook zeggen dat deze zelve steen naar C strekt, als hy in ’t punt A is, zo men alleenlijk op de kracht van zijn beweging en drift ziet, en onderstelt dat A C een rechte lijn is, die in ’t punt A de kring raakt. Want het is zeker dat deze steen, zo hy in de zelve ogenblik, in de welk hy uit L in ’t punt A koomt, uit de slinger geraakt, van A naar C zou vliegen, en niet naar B; en hoewel de slinger deze uitwerking belet, zo belet hy echter niet de poging. Eindelijk, indien wy niet zien op  deze gehele kracht van de beweging, maar alleenlijk op een van des zelfs delen, daar af d’uitwerking door de slinger belet word, en indien wy haar niet van ’t ander deel onderscheiden, daar af d’uitwerking dus niet belet word, zo zullen wy zeggen dat deze steen, in ’t punt A zijnde, alleenlijk naar D strekt, of alleenlijk poging doet om van ’t middelpunt E te verwijderen, volgens de rechte lijn E A D.

Achtënvijftigste LID.
Hoe de dingen, die kringswijze bewogen worden, van ’t middelpunt van hun beweging pogen te verwijderen.

OM dit beter te verstaan, zo laat ons de beweging, daar meê deze steen naar C zou gaan, indien niets hem belette, met de beweging vergelijken, daar meê een mier, die in ’t zelve punt



A was, naar C zou gaan, als men onderstelde dat E Y een regel was, op de welk deze mier lijnrecht van A naar Y ging, terwijl men deze regel om ’t middelpunt E deê drajen, en dat zijn punt, met A getekent, de kring A B F aftrok, en dit met een beweging, die zo evenredig met de gene van de mier is, dat zy zich in de plaats, met X getekent, bevond, als de regel in C was ge-komen, en daar na ter plaats, met Y getekent, als de regel in C quam, en dus vervolgens; in voegen dat deze mier altijt in de rechte lijn A C G zou wezen. Laat ons ook de kracht, daar meê de steen, die in deze slinger draait, volgens de kring A B F, poogt van ’t middelpunt E af te wijken, volgens de lijnen A D, B C, en F G, met de poging vergelijken, die de zelve mier zou doen, zo zy op de regel E Y, in ’t punt A, vast gemaakt was, en dit zodanig, dat zy alle haar krachten aanwendde om naar Y te gaan, en van ’t middelpunt E te verwijderen, volgens de rechte lijnen E A Y, E B Y, en andere diergelijken, terwijl deze regel haar rontom ’t middelpunt E voerde.

Negenënvijftigste LID.
Hoe grote kracht deze poging heeft.

IK weet wel dat de beweging van deze mier in ’t begin zeer traag zou wezen, en dat haar poging niet zeer groot zou zijn, zo men haar alleenlijk tot deze eerste beweging toepast: maar men kan echter niet zeggen dat zy geheel niet is; en dewijl zy vermeerdert naar mate dat zy stant grijpt, zo word de snelte, die zy veroorzaakt, in korte tijt groot genoech. Maar laat ons, om alderhande duisterheit te schuwen, noch een andere vergelijking gebruiken, te weten dat het klootje A in de schacht E Y besloten is; en laat ons zien  wat hier af worden zal. In d’eerste ogenblik, daar in men deze schacht rontom ’t middelpunt E draait, zal dit klootje zeer langsamelijk naar Y voortgaan; maar in de tweede ogenblik een weinig snelder, om dat ’et d’eerste kracht zal behouden, en door de nieuwe poging nieuwe kracht, om van ’t middelpunt te verwijderen, verkrijgen; vermits deze poging zo lang duurt, als de kringsche beweging duurt, en byna in yder ogenblik vernieut. Dit word door d’ervarentheit bevestigt: want indien de schacht E Y gezwindelijk om ’t middelpunt E gedraait word, zo zal het klootje, dat  daar in is, zeer gezwindelijk van A naar Y komen. Wy bevinden ook desgelijks in de slinger: want hoe de steen daar in snelder omgeslingert word, hoe het tou zich stijver spant: en deze uitrekking, die alleenlijk spruit uit de kracht, daar meê de steen van ’t middelpunt zijner beweging poogt te verwijderen, vertoont aan ons de hoegrootheit van deze kracht of poging.

Zestigste LID.
Dat alle de stoffe der hemelen dus poogt van zekere middelpunten te verwijderen.

MEn kan lichtelijk ’t geen, ’t welk ik hier van deze steen, die in de slinger rontom ’t middelpunt E draait, of van ’t klootje, dat in de schacht E Y is, gezegt heb, op de bolletjes of deeltjes van de tweede hooftstoffe toepassen, te weten dat yder van deze delen een tamelijke grote kracht gebruikt om van ’t middelpunt des hemels, om ’t welk het draait, te verwijderen, maar dat ’et door d’anderen, die daar rontom zijn, belet word, even gelijk deze steen door de slinger weêrhouden word. Wyders staat aan te merken dat de kracht dezer bolletjes grotelijks hier af vermeerdert word, dat zy geduriglijk door huns gelijken gedrukt worden, die tusschen hen en de star zijn, die ’t middelpunt van de draaikring, die zy maken, beslaat, en ook door de stoffe van deze star. Maar om dit onderscheidelijker te konnen verklaren, zo zal ik hier bezonderlijk d’uitwerking dezer bolletjes onderzoeken, zonder op d’uitwerking van de stoffe der starren te denken, niet anders dan of alle de ruimten, die zy beslaan, leeg waren, of vol van een stoffe, die niet behulpig, en ook niet nadeelig tot de beweging der andere lighamen was: want in dezer voegen moeten wy ’t ydel begrijpen, volgens ’t geen, dat hier voor gezegt is.

Eenënzestigste LID.
Dat dit veroorzaakt dat de lighamen der Zon, en der vaste Starren ront zijn. 

VOor eerst konnen wy hier uit, dat alle de bolletjes, die rontom S in de hemel A E I drajen, pogen van ’t middelpunt S te verwijderen, gelijk alreê aangemerkt is, besluiten dat de bolletjes, die in de rechte lijn S A zijn, malkander naar A parssen, en dat de genen, die in de rechte lijn S E zijn, malkander  naar E drijven, en dus met d’anderen: in voegen dat, zo zy niet genoech waren om alle de ruimte te vervullen, die tusschen S en d’omtrek A E I is, zy al ’t geen,  ’t welk zy niet besloegen, naar S zouden laten. En vermits (tot een voorbeelt) de genen, die in de rechte lijn S E zijn, en op malkander steunen, niet alle gezamentlijk, gelijk een stok, drajen, maar sommigen snelder, en anderen langsamelijker hun omkeer voldoen, gelijk hier na bredelijker verklaart zal worden, zo moet de ruimte, die zy naar S laten, ront zijn. Want schoon wy verdichten dat de lijn S E langer was, en meer bolletjes in zich begreep, dan de lijn S A, of S I, in voegen dat de genen, die aan ’t uitterste aan de lijn S E zijn, nader aan ’t middelpunt S waren, dan de genen, die aan ’t uitterste van de lijn S I zijn, zo zouden echter de genen, die nader zijn, hun omkeer eer voleindigen dan d’anderen, die verder van ’t zelve middelpunt af zijn; en in dezer voegen zouden enigen van hen zich aan ’t uitterste van de lijn S I voegen, om zo veel te meer van ’t middelpunt S te verwijderen. Dieshalven moeten wy besluiten dat zy nu zodanig geschikt zijn, dat alle de genen, die ’t einde dezer lijnen raken, even verre van ’t punt S af zijn; en by gevolg dat de ruimte B C D, die zy rontom dit middelpunt laten, ront is.

Tweeënzestigste LID.
Dat de hemelsche stoffe, die hen omringt, van alle punten des omkrings van yder vaste star, of van de Zon poogt te verwijderen.

VOorts staat aan te merken dat alle de bolletjes, die in de rechte lijn S E zijn, malkander niet alleenlijk naar E drukken, maar ook dat yder van hen door alle d’anderen voortgestuwt word, de welken tusschen de rechte lijnen begrepen zijn, die, uit een dezer bolletjes naar d’omkring B C D getrokken, deze om-kring raken. In dezer voegen word (om een voorbeelt by te brengen) het bolletje F van alle d’anderen, die tusschen de lijnen B F en D F, of in de driehoeksche ruimte zijn, gedrukt: maar het word niet dus van d’andere bolletjes geparst, die buiten deze driehoek zijn; in voegen dat, zo de plaats, met F getekent, leeg en ydel was, alle de bolletjes, die in de ruimte B D F zijn, en geen anderen, zich zo zeer, als hen mogelijk was, zouden spoeden, om haar te vervullen. Want gelijk wy zien dat de zelve kracht van zwaarheit, die een steen, in d’ope lucht vallende, recht naar ’t middelpunt van d’aarde drijft, hem ook schuins en dwars derwaarts voert, als hy door ’t vallen op een afgaande berg in zijn rechte beweging belet word; zo moeten wy ook denken dat de zelve kracht, door de welke alle de bolletjes, in de ruimte B F D begrepen, van ’t middelpunt S pogen te verwijderen, volgens de rechte lijnen, uit dit middelpunt getrokken, ook genoech is om hen van dit middelpunt, door lijnen, die een weinig daar af wijken, te verwijderen.

Drieënzestigste LID.
Dat de delen van de hemelsche stoffe malkander hier in niet beletten.

EN deze vergelijking der zwaarheit zal dit zeer klarelijk doen bekennen, zo men op deze lode koegels merkt, die te zamen geschikt zijn, gelijk zy in dit vat B F D vertoont worden, en die zodanig op malkander steunen, dat, als men een opening in de gront van dit vat gemaakt heeft, de koegel, met 1 getekent, daar



uit gedreven word, zo door de kracht van haar eige zwaarheit, als door de gene der andere koegels, die op hem leggen. Want zo haast als deze daar uit koomt, zal men twee anderen, met 2, 2 getekent, zien volgen, en deze weêr van drie anderen, met 3, 30, 3  getekent, en dus met d’anderen: invoegen dat in de zelve ogenblik, daar in d’onderste, met 1 getekent, zich begint te bewegen, alle d’anderen, in de driehoekige ruimte B F D begrepen, gezamentlijk afzakken, en d’anderen onbewegelijk blijven. Hier staat t’aanmerken dat de twee koegels, met 2, 2 getekent, de neêrzijgende koegel 1 een weinig gevolgt zijnde, malkander raken, en dus hun onderlinge neêrzijging beletten. Maar dit heeft geen plaats in de bolletjes van de tweede hooftstoffe: want hoewel somtijts kan gebeuren dat zy op gelijke wijze zijn geschikt, als zy in deze afbeelding afgebeelt worden, zo blijven zy daar in echter niet langer, dan deze korte tijt, die men een ogenblik noemt, om dat zy in gedurige roering zijn; ’t welk oorzaak is dat zy, zonder af te breken, in hun beweging volharden. Men heeft ook t’aanmerken dat de kracht van ’t licht (tot welks verklaring ik dit alles schrijf) niet in de during van enige beweging of roering bestaat, maar alleenlijk hier in, dat deze bolletjes geparst zijn, en poging doen om zich naar enige plaats te bewegen, schoon zy misschien zich daar niet dadelijk bewegen.

Vierënzestigste LID.
Dat dit alles genoech is om alle d’eigenschappen van ’t licht te verklaren, en om te betonen dat de starren licht zijn, zonder dat zy iets daar toe helpen.

UIt al ’t welk men klarelijk kan begrijpen hoe deze doening, die ik voor ’t licht neem, van ’t lighaam der Zon, of van yder vaste star, zich gelijkelijk naar alle delen verspreid, en zich in de minste ogenblik tijts tot alle afstanden uitstrekt, en dit lijnrecht, niet alleenlijk uit het middelpunt van ’t licht lighaam, maar ook uit alle punten, die in des zelfs vlakte zijn: ’t welk de voornaamste eigenschappen van ’t licht begrijpt, in welkers gevolg men ook d’anderen bekennen kan. Men kan hier een waarheit bemerken, die misschien aan veel een wonderspreuk zal schijnen, te weten dat deze zelve eigenschappen echter in de stoffe des hemels gevonden zouden worden, schoon de zon, of d’andere starren, om de welken zy omdraait, niets daar toe hielpen; in voegen dat, schoon het lighaam van de Zon niets anders, dan een lege ruimte was, wy haar echter zouden zien, en dit met het zelve licht, ’t welk, gelijk wy menen, van haar naar onze ogen koomt, uitgezondert alleenlijk dat het niet zo sterk zou we-zen. Doch dit moet niet, dan van ’t licht, verstaan worden, ’t welk zich rontom de Zon verspreid, en dit zodanig, als de stoffe des hemels, daar zy in is, zich draait, dat is naar het Taanront; want ik aanmerk hier noch niet d’andere afmeeting van de werreltkloot, die zich naar d’aspunten strekt. Maar om ook te konnen verklaren wat de stoffe der zon en der starren tot de voortbrenging van dit licht helpen kan, en hoe ’t zich niet alleenlijk naar het Taanront, maar ook naar d’aspunten, en naar alle afmeetingen van de werreltkloot uitstrekt, zo is van node dat ik te voren iets van de beweging of roering der hemelen zeg.

Vijfënzestigste LID.
Dat de hemelen in veel draaikringen gedeelt zijn, en dat d’aspunten van enigen dezer draaikringen de wijtgelegenste der aspunten van d’andere draaikringen raken.

OP hoedanige wijze dat de stoffe in ’t begin ook bewogen heeft geweest, zo moeten echter de draaikringen, in de welken zy gedeelt is, nu zodanig onder malkander geschikt zijn, dat yder naar die zyde keert, naar de welke zy gemakkelijkst in haar beweging volharden kan: want de wetten der natuur zijn zodanig, dat een lighaam, ’t welk bewogen word, lichtelijk door d’ontmoeting van een ander lighaam wijkt. Dieshalven, indien wy stellen dat d’eerste draaikring, die S voor haar middelpunt heeft, van A deur E naar I gevoert word, zo zal d’andere, die haar gebuur is, en F tot haar middelpunt heeft, van A deur E naar V drajen, als de genen, die hen omringen, hen niet beletten, om dat hun bewegingen in dezer voegen zeer wel overeenkomen. Op gelijke wijze zal de darde draaikring, diens middelpunt niet in ’t plat S A F E, maar daar buiten is, en met de middelpunten S en F een driehoek maakt, en die met de twee andere draaikringen A E I en A E V in de rechte lijn A E gevoegt word, opwaarts van A deur E drajen. Als dit dan dus gestelt is, zo zal de vierde draaikring, diens middelpunt f is, niet van E naar I drajen, om dat, indien haar beweging met de gene van d’eerste draaikring overeenquam, zy met de gene van de tweede en darde draaikring strijdig zou zijn; ook niet gelijk de tweede, te weten van E naar V, om dat d’eerste en de darde haar daar in zouden beletten, noch eindelijk ook niet van E opwaarts, gelijk de darde draaikring, om dat d’eerste en tweede haar daar in 


zouden tegen wezen: maar zy zou op haar as, met E en B getekent, van I naar V drajen, en een van haar aspunten zal naar E, en d’ander daar tegen over naar B gekeert zijn.

Zesenzestigste LID.
Dat de bewegingen of roeringen dezer draaikringen een weinig moeten afwijken, om niet tegen malkander te strijden.

WYders staat aan te merken dat ’er noch enige weinige strijdigheit in deze bewegingen zou zijn, zo de Taanronden, dat is de kringen, die wijtst van d’aspunten dezer drie eerste draaikringen zijn, malkander regelrecht in ’t punt E ontmoetten, daar ik ’t aspunt van de vierde draaikring stel. Want indien, tot een voorbeelt, I V X dit deel van haar is, ’t welk naar ’t aspunt E is gestrekt, en naar d’ordening der letters I V X in ’t ronde draait, zo zal d’eerste draaikring tegen haar schaven volgens de rechte lijn E I, en volgens d’anderen, die evenwijdig daar meê zijn;

de tweede draaikring zal daar aan schaven naar de lijn E V, en de darde volgens de lijn E X; door welke middel zy niet weinig des zelfs kringsche beweging zullen beletten. Maar de natuur schikt dit zeer lichtelijk door de wetten van de roering of beweging, met de Taanronden dezer drie draaikringen een weinig naar de zijde te keren, daar de vierde I V X draait;

in voegen dat zy, niet tegen haar schavende volgens de rechte lijnen E I, E V, E X, maar volgens de kromme lijnen 1 I, 2 V, 3 X, met haar beweging zeer wel overeenkomen.

Zevenënzestigste LID.
Dat d’aspunten van twee draaikringen malkander niet konnen raken.

IK meen dat men niets beter kan vinden, om de bewegingen van veel draaikringen over een te brengen. Want indien wy onderstellen dat ’er twee zijn, welkers aspunten malkander raken,  zo zullen zy of beide naar een zelve zijde drajen, en, zich te zamen vereenigende, niet meer dan een daar af maken, of d’een zal zijn loop naar d’een, en d’ander naar d’andere zijde nemen; en door deze middel zullen zy malkander ten hoogsten beletten. Dieshalven, hoewel ik niet aanvang te bepalen hoe alle de draaikringen, daar in de hemel bestaat, gelegen zijn, noch hoe zy zich bewegen, zo meen ik echter dat ik in ’t algemeen besluiten mag dat yder draaikring zijn aspunten wyder afgelegen heeft van d’aspunten der gener, die naast aan haar zijn, dan van hun Taanronden, ja my dunkt dat ik dit genoechsamelijk betoogt heb.

Achtënzestigste LID.
Dat deze draaikringen niet alle van gelijke grootheit konnen wezen.

MY dunkt ook dat deze onbegrijpelijke verscheidentheit, die in de stant der vaste starren blijkt, klarelijk genoech betoont dat de draaikringen, die rontom hen drajen, niet gelijk in grootheit zijn. En ik hou dat het klaarblijkelijk is, door ’t licht, ’t welk zy ons toezenden, dat yder vaste star ’t middelpunt van een draaikring is, en niet elders kan wezen: want indien men deze onderstelling toelaat, zo kan men lichtelijk bekennen hoe hun licht deur onmetelijke ruimten tot aan onze ogen geraakt, gelijk klaarblijkelijk zal blijken, ten deel uit het geen, dat alreê gezegt is, en ten deel uit het geen, dat noch te zeggen is; en men kan, zonder deze onderstelling, geen reden, die geld, hier af geven. Maar vermits wy, door behulp onzer zinnen, in de vaste starren niets bemerken dan hun licht, en schijnbare stant, zo moeten wy niets onderstellen dan ’t geen, dat volkomentlijk nootzakelijk is, om reden van deze twee uitwerkingen te geven. En dewijl men de natuur van ’t licht niet kan kennen, indien men niet onderstelt dat yder draaikring rontom een star draait, met alle de stoffe, die zy begrijpt, en dewijl men ook geen reden van de stant kan geven, daar in zy aan ons verschijnen, indien men niet onderstelt dat deze draaikringen in grootheit verscheiden zijn, zo acht ik dat ’et even nootzakelijk is dat deze twee onderstellingen toegelaten worden. Maar zeker, indien zy ongelijk zijn, zo is nootzakelijk dat d’afgelege delen der aspunten van sommigen de delen der anderen, die na aan d’aspunten zijn, raken; om  dat niet mogelijk is dat de gelijke delen der lighamen, die ongelijk in grootheit zijn, met malkander overeenkomen.

Negenënzestigste LID.
Dat de stoffe van d’eerste hooftstoffe deur d’aspunten van yder draaikring naar haar middelpunt koomt, en deur plaatsen, die veerste van d’aspunten af zijn, uit het middelpunt gaat.

MEn kan hier uit bekennen dat de stoffe van d’eerste hooftstoffe zonder ophouden uit yder van deze draaikringen koomt, en dit deur plaatsen, die veerste van hun aspunten afgelegen zijn, en dat ’er ook zonder ophouden andere stoffe inkoomt, en dit deur plaatsen, die naast aan d’aspunten zijn. Want indien wy (om een voorbeelt by te brengen) stellen dat d’eerste hemel A Y B M, in welks middelpunt de zon is, op zijn aspunten draait, daar af ’t een, met A getekent, het zuider, en B het noorder aspunt is, en dat de vier draaikringen K O L C, die rontom haar zijn, op hun assen T T, Y Y, Z Z, M M drajen, en dat zy de twee draaikringen, die met O en C getekent, naar hun polen raakt, en de twee anderen K en L naar de plaatsen, die ’er zeer verre af zijn, zo is uit het geen, dat ik alreê gezegt heb, klaarblijkelijk dat alle de stoffe, daar af deze draaikring te zamengezet is, pogende van d’as A B af te wijken, krachtiglijker naar de plaatsen, met Y en M getekent, strekt te verwijderen, dan naar de genen, die met A en B getekent zijn: en om dat deze stoffe naar Y en M d’aspunten der draaikringen van O en C ontmoet, die weinig kracht hebben om haar tegen te staan, en om dat zy naar A en B de draaikringen K en L ontmoet, en dit op plaatsen, die veerste van hun aspunten af zijn, en die meer kracht hebben om van K en L naar S te naderen, dan de delen, die naar d’aspunten van de hemel S zijn, vermogen hebben om naar L en K te naderen, zo is klaarblijkeljk dat de stoffe, die in K en L is, naar S moet naderen, en dat de gene, die in S is, naar O en C naderen moet.



Zeventigste LID.
Dat het zelfde niet van de stoffe van de tweede hooftstoffe verstaan kan worden.

DIt zelve zou men niet alleenlijk van de stoffe der eerste hooftstoffe, maar ook van de stoffe der tweede hooftstoffe mogen zeggen, zo enige bezondere oorzaken haar kleine deeltjes niet beletten zich tot daar toe uit te strekken. Maar om dat de drift van d’eerste hooftstoffe veel snelder is dan van de tweede, en dat deze eerste zeer lichtelijk deur de hoeken kan deurgaan, die de delen van de tweede hooftstoffe, ront zijnde, rontom zich laten; schoon wy verdichten dat alle de stoffe, zo wel van d’eerste, als van de tweede hooftstoffe, die in de draaikring L begrepen is, in een zelve tijt begon zich van L naar S te bewegen, zo zou nochtans de stoffe van d’eerste hooftstoffe eer, dan de gene van de tweede, aan ’t middelpunt S geraken: en deze stoffe van d’eerste hooftstoffe, dus in de ruimte S geraakt, drijft met zulk een kracht de delen van de tweede niet alleenlijk naar het Taanront e g, of M Y, maar ook naar d’aspunten f d, of A B, gelijk ik nu terstont verklaren zal, dat zy belet dat de bolletjes, die uit de draaikring L komen, naar S voortgaan, dan tot een zekere ruimte, die hier met de letter B getekent is. Dit zelfde moet men ook van de draaikring K, en van alle d’andere draaikringen verstaan.

Eenënzeventigste LID.
Wat d’oorzaak van deze verscheidentheit is.

WYders heeft men ook t’aanmerken dat de deeltjes van de tweede hooftstoffe, die rontom ’t middelpunt L drajen, niet alleenlijk kracht hebben om van dit middelpunt af te wijken, maar ook om hun snelte te behouden, en dat deze twee uitwerkingen enigsins tegen malkander strijden; want terwijl zy in de draaikring drajen, zo is de  ruimte, in de welke zy zich konnen uitstrekken, van de geburige draaikringen, die men boven en beneden ’t plat van deze afbeelding verstaan moet, bepaalt: in voegen dat zy niet meer van dit middelpunt naar B, daar hun ruimte niet zo bepaalt is, konnen verwijderen, zo hun snelte niet zo veel te meer vermindert, als ’er meer ruimte tusschen L en B, dan tusschen de zelve L en de vlakte dezer andere draaikringen



zal wezen. Dieshalven, hoewel de kracht, die zy hebben, om van ’t middelpunt L te verwijderen, oorzaak is van dat zy meer naar B, dan naar d’andere zijde verwijderen, om dat zy daar d’aspunten van de draaikring S ontmoeten, die geen grote tegenstant aan hen doen, zo is echter de kracht, die zy hebben, van hun snelte te behouden, oorzaak van dat zy niet zonder einde daar af verwijderen, en dat zy niet tot aan S voortgaan. Maar ’t is niet zodanig met de stoffe van d’eerste hooftstoffe; want hoewel zy hier in met de delen van de tweede hooftstoffe overeenkoomt, dat zy, gelijk d’anderen, in de draaikringen, die haar begrijpen, drajende, van haar middelpunt poogt te verwijderen, zo is ’er echter dit verschil in, dat zy van deze middelpunten kan verwijderen, zonder iets van haar snelte te verliezen, om dat zy aan alle zijden wegen vind tusschen de delen van de tweede hooftstoffe, die byna gelijk zijn; ’t welk oorzaak is dat zy zonder ophouden naar ’t middelpunt S vloeit, en dit deur plaatsen, die na aan d’aspunten A en B zijn, niet alleenlijk uit de draaikringen, met K en L getekent, maar ook uit veel anderen, die men niet bequamelijk in deze afbeelding heeft konnen vertonen, om dat zy niet alle in een zelve plat te verstaan zijn, en om dat men der zelver ware stant, grootheit noch getal niet bepalen kan. Deze zelve stoffe vloeit ook zonder twijffel uit het middelpunt S naar de draaikringen O en C, en naar veel andere diergelijken, welkers stant, grootheit noch getal ik niet aanvang te bepalen; gelijk ook niet of deze zelfde stoffe terstont uit O en C naar K en L keert, dan of zy, eer zy de kring van haar beweging afgedaan heeft, haar weg deur veel andere draaikringen neemt, die wijder, dan dezen, van S af zijn.

Tweeënzeventigste LID.
Hoe de stoffe, daar in de Zon bestaat, bewogen word.

MAar wy zullen noch een weinig naerstiglijker aanmerken hoe deze stoffe in de ruimte d e f g bewogen word. De gene, die van A naar f gekomen is, behoud haar voortgang lijnrecht tot aan d, om dat ’er niets tusschen beide is, dat haar belet: maar aan d ontmoet zy de delen van de tweede hooftstoffe, die zy naar B drijft, en zy zelve word ook door deze delen te rug gedreven, en gedwongen weêr binnewaarts in ’t aspunt d, naar alle de zijden van het Taanront e g, te keren. Desgelijks de stof-fe, die van B naar d gekomen is, volhard in haar beweging lijnrecht tot aan f, daar zy de delen van de tweede hooftstoffe ontmoet, die zy naar A drijft, terwijl zy zelve door deze delen uit het aspunt f naar het zelfde Taanront e g gedreven word; en, dus uit de twee aspunten d f naar alle de zijden van het Taanront e g vertrekkende, drijft gelijkelijk alle de delen van de tweede hooftstoffe, die zy in de vlakte van de bol d e f g ontmoet, en vloeit vervolgens naar M en Y deur de hoekjes, die zy tusschen de bolletjes of deeltjes van de tweede hooftstoffe naar dit Taanront e g vind. Wyders, terwijl deze stoffe van d’eerste hooftstoffe dus uit haar eige beweging lijnrecht van d’aspunten des hemels A en B tot aan d’aspunten van ’t lighaam der Zon d en f bewogen en gevoert word, zo word zy ook in ’t ront gevoert rontom d’as A B door de kringsche roering van deze hemel: in voegen dat yder van deze deeltjes een slangetrek, of als een wenteltrap gedraait, maakt, en deze slangetrekken gaan voort recht uit van A tot aan d, en van B tot aan f: maar zy, aan d en f gekomen, keren van weêrzijden weêr naar het Taanront e g. En om dat ’er meer ruimte in de bol d e f g is, dan de stoffe van d’eerste hooftstoffe, die tusschen de delen van de tweede hooftstoffe deurgaat, zou konnen beslaan, zo zy ’er slechs inquam, en uitging, volgens deze slangetrekken, zo moet zy ’er een weinig langer blijven, en daar een zeer vloedig lighaam maken, dat zonder ophouden rontom d’as f d draait, te weten ’t lighaam der Zon.

Drieënzeventigste LID.
Dat ’er veel ongelijkheden zijn in ’t geen, dat de stant der Zon in ’t midden des draaikrings betreft, die haar omringt.

MEn moet hier voornamelijk aanmerken dat dit lighaam niet anders, dan ront, kan wezen. Want hoewel d’ongelijkheit der draaikringen, die de hemel A M B Y omringen, oorzaak is dat wy niet moeten denken dat de stoffe van d’eerste hooftstoffe even overvloedig deur d’een der aspunten van deze hemel, als deur d’ander naar de Zon koomt, noch ook dat deze aspunten zo recht tegen over malkander staan, dat de lijn A S B volkomelijk recht is, noch ook dat ’er enige volmaakte kring is, die men voor haar Taanront kan nemen, en met de welke alle de draaikringen, die haar omringen, zo wel overeen\komen 
 


dat de stoffe van d’eerste hooftstoffe, die van de Zon koomt, met even groot gemak deur alle de plaatsen van dit Taanront kan uitgeraken; zo kan men echter daar uit niet besluiten dat ’er enige merkelijke ongelijkheit in de gestalte der Zon is, maar alleenlijk in haar stant, in haar beweging, en in haar grootheit, by die van d’andere starren geleken. Tot een voorbeelt, indien de stoffe van d’eerste hooftstoffe, die uit het aspunt A naar S koomt, meer kracht heeft dan de gene, die uit het aspunt B koomt, zo zal zy, eer zy door des anders ontmoeting weêrom gedreven kan worden, wyder voortgaan naar B, dan deze andere stoffe naar A, en dus zal ook, met veerder voort te gaan, haar kracht verminderen, en dus zullen zy beide, naar de wetten der natuur,   zich onderling eindelijk weêr ter plaats drijven, in de welke hun krachten onder malkander gelijk zullen zijn, en daar ’t lighaam der Zon maken, ’t welk dieshalven verder van ’t aspunt A, dan van ’t aspunt B af zal zijn. Maar de bolletjes, of deeltjes der tweede hooftstoffe zullen met geen groter kracht naar het deel van d’ommetrek, met d getekent, dan naar het deel f, ’t welk recht daar tegen over is, gedreven worden; en dieshalven zal deze ommetrek niet aflaten van ront te wezen. Desgelijks, indien destoffe van d’eerste hooftstoffe lichtelijker van S naar O, dan naar C voortgaat, (te weten om dat zy daar meer ruimte zal vinden) zo zal dit oorzaak wezen van dat het lighaam der Zon een weinig meer naar O, dan naar C zal naderen, en, door deze middel de ruimte, die tusschen O en S is, verkleinende, ter plaats stilblijven, daar de kracht dezer stoffe gelijkelijk aan weêrzijden geëvenaart zal zijn. Dieshalven, indien wy geen ander gemerk hadden, dan op de vier draaikringen, L C K O, als wy hen slechs onder malkander ongelijk stellen, zo is dit genoech om ons te verplichten tot te besluiten dat de Zon juist niet midden tusschen O en C, en ook niet in ’t midden tusschen K en L is; en men kan noch veel andere ongelijkheden in haar stant aanmerken, zo men aanmerkt dat ’er noch veel andere draaikringen zijn, die haar omringen.

Vierënzeventigste LID.
Dat ’er ook veel ongelijkheden in ’t geen zijn, dat de beweging van haar stoffe aangaat.

WYders, indien de stoffe van d’eerste hooftstoffe, die uit de draaikringen K en L koomt, niet zo geschikt is om zich naar S te bewegen, als naar enige andere plaatsen, niet verre van daar; tot een voorbeelt,  indien de gene, die van K koomt, meer geschikt is om zich naar e te bewegen, en de gene, die van L koomt, naar g, zo zal dit oorzaak zijn dat d’aspunten f d, om de welke zy draait, als zy ’t lighaam der Zon uitmaakt, niet in de rechte lijnen, van K en L naar S getrokken, zullen wezen, maar dat het zuider aspunt f zich een weinig meer naar e, en’t noorder aspunt d naar g zal strekken. Desgelijks, indien de rechte lijn S M (volgens de welke ik onderstel dat de stoffe van d’eerste hooftstoffe lichtelijker van S naar C uitgaat, dan volgens einge andere) deur een punt van d’ommetrek f e d deurgaat, dat nader aan ’t punt d, dan aan ’t punt f is; en ook indien de lijn S Y (volgens de welke ik onderstel dat deze stoffe van S naar O strekt) deur een punt van d’ommetrek f g d deurgaat, dat nader aan ’t punt f, dan aan ’t punt d is, zo zal dit oorzaak zijn van dat g S e, die hier het Taanront der Zon vertonen (dat is het plat, in ’t welk het deel van haar stoffe, die de grootste kring maakt, bewogen word) hun deel S e een weinig meer naar ’t aspunt d, dan naar ’t aspunt f gebogen zal hebben, maar echter niet zo veel als de rechte lijn S M; en hun ander deel S g zal meer naar f, dan naar d gebogen wezen, maar ook niet zo veel als de rechte lijn S Y. Hier uit volgt dan dat d’as, om welke alle de stoffe, daar af het lighaam der Zon te zamen gezet is, zijn keer doet, en die door de twee aspunten f d bepaalt is, niet naaukeuriglijk recht, maar een weinig aan weêrzijden gebogen en krom is, en dat deze stoffe een weinig snelder draait tusschen e en d, of tusschen f en g, dan tusschen e f, of tusschen d en g, en dat misschien ook de snelte, daar meê zy tusschen e en d draait, niet geheel met de gene gelijk is, daar meê zy tusschen f en g draait.

Vijfënzeventigste LID.
Dit belet echter niet dat de Zon ront is.

DIt kan echter niet beletten dat het lighaam der Zon naaukeuriglijk ront is, om dat haar stoffe ondertusschen een andere beweging van haar aspunten naar haar Taanront heeft, die deze ongelijkheden vergoed. En gelijk men ziet dat een glaze vles ront word, alleenlijk hier door, dat men, deur een yzere pijp blazende, lucht in de stoffe, daar af men haar maakt, brengt, vermits deze lucht geen meer kracht heeft om het deel van deze stoffe, dat recht tegen ’t einde van de pijp staat, daar deur de lucht inkoomt, uit te drijven, dan d’andere delen, die aan alle d’andere zijden zijn, naar de welke deze lucht weêrgekaatst word door de wederstant, die dit deel aan hem doet: zo moet ook de stoffe van d’eerste hooftstoffe, die in ’t lighaam van de Zon, deur des zelfs aspunten, inkoomt, gelijkelijk aan alle zijden de bolletjes of deeltjes der tweede hooftstoffe, die haar omringen, drijven, zo wel de genen, tegen de welken zy schuins gedreven word, als de genen, daar zy recht op aankoomt.

Zesenzeventigste LID.
Hoe de stoffe van d’eerste hooftstoffe, die tusschen de delen van de tweede hooftstoffe in de hemel is, bewogen word.

MEn moet ook aanmerken dat deze stoffe van d’eerste hooftstoffe, terwijl zy onder de bolletjes van de tweede hooftstoffe is, wel een rechte beweging heeft van d’aspunten A B naar de Zon, en van de Zon naar het Taanront Y M, en ook een kringsche roering of beweging om d’aspunten, die aan de gehele hemel A M B Y gemeen is; maar dat zy ook het grootste en voornaamste deel van haar roering of beweging besteed in geduriglijk de gestalten van haar deeltjes te veranderen, op dat zy naaukeuriglijk alle de hoekjes, daar zy deurkoomt, zou konnen vervullen. En dit is de oorzaak dat haar kracht, dus gedeelt zijnde, zwakker is, en dat deze weinige stoffe, die in yder der hoekjes is, daar zy deurgaat, altijt gereet is om daar uit te vertrekken, en voor de roering of beweging dezer bolletjes te wijken, om in haar beweging lijnrecht, naar wat zijde het ook is, te volharden; maar dat deze stoffe, die in ’t lighaam der Zon te zamen gehoopt is, daar zeer grote krachten heeft, om dat alle haar delen gezamentlijk



enig zijn om zich in gelijke zin te bewegen, en dat zy deze kracht gebruikt om alle de bolletjes van de tweede hooftstoffe, die de Zon omringen, te drijven.

Zevenënzeventigste LID.
Dat de Zon niet alleenlijk haar licht naar het Taanront, maar ook naar d’aspunten zend.

MEn kan dan hier uit lichtelijk bekennen hoe veel de stoffe van d’eerste hooftstoffe tot de doening by doet, die ik acht dat men voor ’t licht behoort te nemen, en hoe deze doening zich aan alle zijden, zo wel naar d’aspunten, als naar het Taanront, uitstrekt. Want voor eerst, indien wy stellen dat ’er in enige plaats des hemels naar het Taanront, tot een voorbeelt, in de plaats, met H getekent, een tamelijk grote ruimte is, om een of veel der bolletjes van de tweede hooftstoffe te begrijpen, in de welke niets is, dan de stoffe van d’eerste hooftstoffe, zo konnen wy lichtelijk aanmerken dat de bolletjes, die in de kegel d H f zijn, die ’t halfront d e f tot zijn gront heeft, alle in een zelve tijt naar deze ruimte moeten toegaan, om haar te vervullen.

Achtënzeventigste LID.
Hoe de Zon haar licht naar het Taanront zend.

IK heb dit alreê hier voor van de bolletjes getoont, die in de driehoek zijn begrepen, de welk het Taanront van de Zon voor zijn gront heeft, schoon ik noch niet aanmerkte wat de stoffe van d’eerste hooftstoffe daar toe deê. Doch dit zelfde kan nu noch beter verklaart worden, niet alleenlijk van de bolletjes, die in deze driehoek zijn, maar ook van alle d’anderen, die in de kegel d H f zijn: want voor zo veel deze stoffe ’t lighaam der Zon uitmaakt, drijft zy zo wel de bolletjes, die in de halve kring d e f, en in’t algemeen alle de genen, die in de kegel d H f zijn, als de genen, die in de halve kring zijn, de welk d e f in rechte hoeken in ’t punt e deursnijd, vermits deze stoffe met geen meerder kracht naar het Taanront e bewogen word, dan naar d’aspunten d f, en naar alle d’andere delen van de klootsche vlakte d e f g: en voor zo veel wy onderstellen dat deze stoffe de ruimte H vervult, is zy vaerdig om van de plaats, daar zy is, naar C te vertrekken, en van daar deur de draaikringen L en K, en andere diergelijken deurgaande, weêr naar S te ke-ren. Dieshalven belet zy geensins dat alle de bolletjes, in de kegel d H f begrepen, naar H naderen; en ter zelve tijt dat zy naderen, koomt uit de draaikringen K L, en uit andere diergelijke draaikringen zo veel stoffe van d’eerste hooftstoffe naar de Zon, als’er stoffe van de tweede hooftstoffe in de ruimte H koomt.

Negenënzeventigste LID.
Hoe lichtelijk, door de roering of beweging van een zeer klein lighaam, anderen, schoon verre daar af zijnde, bewogen worden.

’t IS ’er zo verre af dat deze stoffe hen belet dus naar H te naderen, dat zy hen eer daar in helpt. Want dewijl alle lighamen, die bewogen worden, pogen in hun beweging lijnrecht voort te varen, gelijk ik hier voor bewezen heb, zo kan deze stoffe van d’eerste hooftstoffe, in de ruimte H zijnde, en krachtiglijk bewogen wordende, lichtelijker lijnrecht naar C gaan, dan in de plaats, daar zy is, drajen: en dewijl men geen ydel in de natuur vind, zo is nootzakelijk dat ’er altijt een gehele kring van stoffe is, die gelijkelijk in een zelve tijt bewogen word, gelijk ik hier voor betoogt heb. Maar hoe de kring der stoffe, die zich dus gezamentlijk beweegt, groter is, hoe de beweging van yder der zelve delen vrijer is, vermits deze beweging geschied volgens een lijn, die minder gebogen is, en min van de rechte lijn verschilt. Dit kan dienen tot behulp van niet vreemt te vinden dat dikwijls de beweging der kleinste lighamen haar doening tot aan de grootste afstanden uitstrekt, en dat dus het licht der Zon en de veerste Starren in een ogenblik tot aan d’aarde koomt.

Tachtigste LID.
Hoe de Zon haar licht naar d’aspunten zend.

DEwijl wy gezien hebben hoe de Zon naar het Taanront werkt, zo konnen wy ook op gelijke wijze zien hoe zy naar d’aspunten werkt, zo wy onderstellen dat men enige ruimte vind, als tot een voorbeelt, in’t punt N, die alleenlijk van de stoffe der eerste hooftstoffe vervult is, schoon zy groot genoech is om ook enigen der delen van de tweede hooftstoffe te begrijpen. Want dewijl de stoffe, die ’t lighaam der Zon uitmaakt, van alle zijden de vlakte des hemeles, die haar omringt, met grote



kracht drijft, zo is klaarblijkelijk dat zy alle de delen van de tweede hooftstoffe, die in de kegel e N g begrepen zijn, naar N moet doen naderen; en hoewel misschine deze delen van zich zelven niet gestelt zijn om zich naar deze plaats te bewegen, zo hebben zy ook geen gesteltenis, die hen de doening, de welke hen derwaarts drijft, doet tegenstaan. De stoffe van d’eerste hooftstoffe, daar af de ruimte N vervult is, belet ook deze delen niet daar in te komen, om dat zy geheellijk gestelt is tot daar uit te vertrekken, en naar S te gaan de plaats vervullen, die zy, naar mate dat zy N naderen, achter hen in de vlakte van de Zon e f g laten. Daar is ook geen zwarigheit hier in, dat, terwijl alle de stoffe van de tweede hooftstoffe, die in de kegel e N g is, lijnrecht van S naar N nadert, de stoffe van d’eerste hooftstoffe zich in tegendeel van N naar S moet bewegen: want dewijl de leste lichtelijk deur de kleine tusschenheden, die de bolletjes van de tweede hooftstoffe rontom zich laten, kan deurkomen, zo kan haar beweging d’andere niet beletten, noch daar af belet worden: gelijk men in een zantloper ziet, daar af de lucht, in ’t beneden glas besloten, niet door de korrelen zants, die van boven vallen, belet word naar ’t bovenste glas op te klimmen, hoewel hy tusschen hen deur moet.

Eenëntachtigste LID.
Of des zelfs kracht gelijk is in d’aspunten, en in het Taanront.

MAar men kan hier vragen of de bolletjes, in de kegel e N g begrepen, door de stoffe van de Zon alleen, met zo grote kracht naar N worden gedreven, als de bolletjes van de kegel d H f naar H, door de zelve stoffe der Zon, en daar by door hun eige beweging, die te weegbrengt dat zy van ’t middelpunt S pogen te verwijderen. En daar is grote schijn dat deze kracht niet gelijk is, zo men onderstelt dat H en N even verre van ’t punt S af zijn; maar dewijl ik alreê aangemerkt heb dat d’afstant, die tusschen de Zon is, en d’ommetrek des hemels, die haar omringt, minder is naar zijn aspunten, dan naar zijn Taanront, zo moet men, naar my dunkt, oordelen dat, indien zy zo krachtiglijk naar N, als naar H gedreven zullen worden, de rechte lijn S H ten minsten zo groot moet wezen, ten opzicht van de lijn S N, als S M ten opzicht van S A: en daar is niet meer, dan een enig verschijnsel in de natuur, dat ons de waarheit hier af door ervarentheit  kan doen bekennen, te weten als ’t gebeurt dat een staertstar een zo groot deel van onze hemel deurdwaalt, dat zy eerst naar het Taanront, sedert naar een der aspunten, en daar na weêr naar het Taanront gezien word; want dan kan men, op de verscheidenheit van haar afstant acht nemende, bemerken of haar licht (’t welk, gelijk ik hier na zeggen zal, zy van de Zon ontfangt) krachtige is naar het Taanront, dan naar d’aspunten, dan of het alleenlijk gelijk is.

Tweeëntachtigste LID.
Wat verscheidenheit dat ’er is in de grootheit, en in de bewegingen der bolletjes of delen van de tweede hooftstoffe, die de hemelen uitmaken.

NU is noch overig t’aanmerken dat de bolletjes of delen van de tweede hooftstoffe, die naast aan ’t middelpunt van yder draaikring bevonden worden, kleinder zijn, en zich gezwindelijker bewegen dan de genen, die een weinig verder daar af zijn, en dit tot aan zekere merkpaal, buiten de welk de genen, die hoger zijn, zich snelder bewegen dan de genen, die laeger zijn, en wat hun grootheit aangaat, gelijk zijn. Tot een voorbeelt, men kan achten dat in d’eerste hemel de bolletjes of deeltjes van de tweede hooftstoffe, die dicht aan de vlakte der Zon strekken, de kleinsten zijn, en dat de genen, die daar verder af zijn, groter zijn, naar de verscheide kringen, daar zy malkander ontmoeten, tot aan de vlakte van d’ongelijke kring H N Q R; maar dat de genen, die buiten deze kring zijn, alle te zamen gelijke grootheit hebben; en dat de genen, die zich de traagsten van allen bewegen, in de vlakte H N Q R zijn: in voegen dat de bolletjes of delen van de tweede hooftstoffe, die naar H Q zijn, misschien dartig jaren of meer besteden met een omkeer om d’aspunten A B te doen; in plaats dat de genen, die hoger naar M en Y, en de genen, die laeger naar e en g zijn, zich zo snellijk bewegen, dat zy hun omkeer binnen weinig maanden afdoen.



Drieëntachtigste LID.
Waarom de delen van de tweede hooftstoffe, die in d’eerste hemel veerst van de Zon af zijn, gezwindelijker bewogen worden dan de genen, die ’er een weinig minder af zijn.

MEn kan voor eerst lichtelijk betogen dat de genen, die naar M en Y zijn, gezwindelijker bewogen moeten worden, dan de genen, die laeger naar H en Q zijn. Want hier uit, dat ik onderstelt heb dat zy in ’t begin des werrelts alle even groot hebben geweest, (en my dunkt dat ik reden gehad heb om dit t’onderstellen, vermits ik geen reden had, die my verplichtte hen ongelijk t’achten) en dat de hemel, die hen bevat, en die hen kringswijze, gelijk een draaikring, omvoert, niet naaukeuriglijk ront is, om dat d’andere draaikringen, die daar aan komen, niet gelijk onder malkander zijn, en ook om dat hy enger gesloten moet wezen tegen over yder middelpunt van deze geburige draaikringen, dan naar d’andere plaatsen, moet nootzakelijk volgen dat enige van zijn delen zich somtijts snelder bewegen, dan d’anderen, te weten als zy van ordening moeten veranderen, om van een ruimer in een enger weg over te gaan. Gelijk men hier kan zien dat de twee bollen, die tusschen de punten A en B zijn,

niet tusschen de twee punten C en D, die ik nader aan malkander stel, deur konnen, zo d’een niet voor d’ander koomt, en by gevolg snelder voortgaat. Maar dewijl alle de bolletjes of delen van de tweede hooftstoffe, in de welken d’eerste hemel bestaat, pogen van ’t middelpunt S te verwijderen, zo haast als ’er een is, dat snelder bewogen word dan de genen, die ’er wijder af zijn, zo doet deze snelte, die meer kracht daar aan geeft, dat dit deel boven d’anderen overloopt; in voegen dat de genen, die snelst bewogen worden, altijt veerst daar af moeten zijn. Ik bepaal hier niet de hoegrootheit van hun snelte, om dat wy dit uit d’ervarentheit alleen konnen leren; en deze ervarentheit kan niet ver\kregen 



kregen worden dan door middel der staertstarren, die, gelijk ik hier na tonen zal, van d’een in een andere hemel deurgaan, en ten naasten by de loop van die hemel, daar zy in zijn, volgen. Ik bepaal ook niet hoe traag de beweging van de kring H Q is; want wy kennen haar niet, dan voor zo veel Saturnus loop aan ons leert, die alleenlijk in dartig jaren zijn omkeer afdoet, en in deze kring begrepen moet worden, gelijk uit het volgende blijken zal.

Vierëntachtigste LID
Waarom de genen, die naast aan de Zon zijn, snellijker bewogen worden dan de genen, die een weinig veerder daar af zijn.
	
MEn kan ook lichtelijk betogen dat, onder de bolletjes of delen van de tweede hooftstoffe, die in de kring H Q zijn, de genen, die naaste aan ’t middelpunt S zijn, hun omkeer in minder tijt moeten doen, dan de genen, die ’er wijder af zijn, vermits de roering of beweging, die de Zon rontom het zelve middelpunt heeft, hun snelte moet vermeerderen: want dewijl de Zon zich veel snelder beweegt dan deze delen, en dewijl ’er geduriglijk van haar enige delen van haar stoffe uitgaan, die tusschen de delen van de tweede hooftstoffe naar het Taanront deurvlieten, terwijl zy weêr anderen naar d’aspunten ontfangt, zo is klaarblijkelijk dat zy alle de stoffe des hemels, die rontom haar is, tot aan een zekere afstant, meêsleept. En de palen van deze afstant worden hier eer door ’t langront H N Q R, dan door een kring vertoont; want hoewel de Zon ront is, en met geen minder kracht de delen des hemels, die naar d’aspunten zijn, dan de genen, die naar het Taanront zijn, drijft, en dit door deze doening, in de welke ik gezegt heb haar licht te bestaan, zo is ’t echter niet desgelijks met deze andere doening, door de welke zy de genen, die naast aan haar zijn, meêsleept, om dat deze doening alleenlijk afhangt van de kringsche beweging, die zy om haar as doet, de welke zonder twijffel minder kracht naar d’aspunten, dan naar het Taanront heeft: en dieshalven moeten H en Q veerder van ’t middelpunt S af wezen, dan N en R; en dit zal namaals dienstig zijn om reden te geven waarom staerten der staertstarren somtijts recht, en somtijts krom aan ons schijnen.



Vijfëntachtigste LID
Waarom deze delen,, die naast aan de Zon zijn, kleinder zijn dan de genen, die veerder daar af zijn.

VOorts, men kan hier door, dat de delen van de tweede hooftstoffe, die dicht aan de Zon zijn, zich gezwindelijker bewegen, dan de genen, die een weinig veerder daar af zijn, tot aan de merkpaal des hemels met H N Q R getekent, bewijzen dat zy ook kleinder moeten wezen: want indien zy groter of even groot waren, zo zouden zy boven d’anderen geraken, om dat zy meer snelte dan d’anderen hebben, en dieshalven ook meer kracht hebben zouden. Maar als gebeurt dat een van deze delen zo klein word, in vergelijking van de genen, die daar boven zijn, dat de snelte, daar meê het hen overtreft, om dat het nader aan de Zon is, niet zo zeer des zelfs kracht vermeerdert, als de grootheit, daar in d’anderen het overtreffen, hun kracht doet toeneemen, zo is klaarblijkelijk dat het altijt beneden hen naar de Zon moet blijven, schoon het zich snelder beweegt. En hoewel ik onderstelt heb dat alle deze delen van de tweede hooftstoffe in hun begin gelijk en even groot hebben geweest, zo hebben enigen, door verloop van tijt, kleinder dan d’anderen moeten worden; want vermits de ruimten, daar zy deur moesten, niet even groot waren, zo heeft ’er enige ongelijkheit in hun beweging moeten wezen, gelijk ik een weinig te voren betoogt heb; en hier uit heeft ook enige ongelijkheit in hun grootheit moeten volgen, om dat de genen, die de snelsten waren, met groter kracht tegen malkander hebben gestoten, en dus meer van hun stoffe verloren. En daar kan niet zo weinig delen hebben geweest, die by gevolg van tijt merkelijk minder dan d’anderen zijn geworden, of zy zijn noch genoech om de ruimte H N Q R te vervullen, om dat zy zeer klein is, in vergelijking van de gehele hemel A Y B M, hoewel zy in vergelijking van de Zon zeer groot is. Maar men heeft d’evenredenheit, die onder hen is, niet in deze afbeelding konnen vertonen, om dat zy al te groot geweest zou moeten hebben. Daar zijn noch veel andere ongelijkheden t’aanmerken, aangaande de beweging der delen des hemels, voornamelijk der gener, die in de ruimte H N Q R zijn; maar zy zullen hier na bequamelijk konnen verklaart worden.



Zesëntachtigste LID
Dat de bolletjes of deeltjes der tweede hooftstoffe verscheide roeringen of bewegingen hebben, die hen volkomentlijk ront maken.

EIndelijk moet men niet verzuimen hier t’aanmerken dat, hoewel de stoffe van d’eerste hooftstoffe, die uit de draaikringen K, L, en uit diergelijke draaikringen koomt, voornamelijk haar loop naar de Zon neemt, zy ook van verscheide zijden naar d’andere plaatsen des hemels A Y B M vloeit, en van daar naar d’andere draaikringen K en O, en naar diergelijken, zonder tot aan de Zon geweest te hebben; en dat zy, dus van verscheide zijden
tusschen de bolletjes of deeltjes van de tweede hooftstoffe vloejende, maakt dat yder van hen zich beweegt, niet alleenlijk rontom zijn middelpunt, maar ook in veel andere wijzen. Uit al ’t welk klaarblijkelijk volgt dat deze delen van de tweede hooftstoffe, hoedanige gestalten zy ook in ’t begin hebben gehad, by verloop van tijt van alle zijden hebben ront moeten worden, even gelijk kloten, en niet alleenlijk gelijk een rol, of andere vaste lighamen, die slechs aan een zijde ront zijn.

Zevenëntachtigste LID
Dat ’er verscheide trappen van snelte in deeltjes van d’eerste hooftstoffe zijn.

NA dat wy een middelmatige kennis van de natuur der twee eerste hooftstoffen hebben verkregen, zo zullen wy ook trachten de natuur van de darde te kennen. Om hier toe te komen, moet men aanmerken dat de stoffe van d’eerste hooftstoffe niet in alle zijn delen gelijkelijk bewogen word, en dat dikwijls in een zeer kleine menigte van deze stoffe zo veel verscheide trappen van snelte zijn, dat ’er onmogelijk is hen te tellen. Dit kan lichtelijk betoogt worden, zo door de wijze, naar de welke zy, gelijk ik hier voor onderstelt heb, voortgebracht is, als door ’t gebruik, daar toe zy gedurigllijk moet dienen. Want ik heb onderstelt dat zy hier uit voortgebracht is, dat, toen de delen van de tweede hooftstoffe noch niet ront waren, en geheellijk de ruimte, die hen begreep, vervulden, zy zich niet hebben konnen bewegen, zonder de puntjes van hun hoeken af te wrijven, en zonder dat het geen, ’t welk daar af afgeschaaft is, naar de maat dat deze delen van de tweede hooftstoffe ront wierden, verscheidelijk van gestalten verandert is, om naaukeuriglijk alle de hoekjes, die zy rontom zich lieten, te vervullen; door welke middel het de vorm van d’eerste heeft genomen. En ik acht dat nu noch des zelfs gebruik is dus alle de hoekjes te vervullen, die tusschen alle lighamen, hoedanig zy ook zijn, gevonden worden. Daar uit dan klarelijk blijkt dat yder der delen, daar af deze eerste hooftstoffe te zamen is gezet, in ’t begin niet groter heeft konnen wezen, dan de puntjes der hoeken, die van de delen der tweede hooftstoffe afgenomen moesten worden, op dat zy zich zouden konnen bewegen, of ten hoogsten dan de ruimte, die tusschen drie dezer delen van de tweede hooftstoffe, aan malkander gevoegt, na dat zy ront gemaakt waren, bevonden word; en dat enigen daar na de zelfde grootheit hebben konnen behouden, maar dat d’anderen vermorsselt, en in een ontellijke menigte van kleinder delen gedeelt moesten worden, die geen bepaalde grootheit noch gestalte zouden hebben, om zich naar de verscheide grootheden der kleine rumten te konnen schikken, die tusschen de delen van de tweede hooftstoffe, terwijl zy zich bewegen, gevonden worden. Tot een voorbeelt, indien wy stellen dat bolletjes A B C drie van deze deeltjes der tweede hooftstoffe zijn, en dat de twee eersten A en B, die malkander in G raken, alleenlijk yder om zijn eige middelpunt drajen, terwijl de darde C, die d’eerste in E raakt, op de vlakte van deze eerste van E naar I rolt, tot dat des zelfs punt D het punt F van het tweede bolletje raakt, zo is klaarblijkelijk dat de stoffe van d’eerste hooftstoffe, die in de driehoekige rumte F G I begrepen is, ondertusschen kan blijven, zonder enige beweging te hebben, en dus in een deel bestaan, hoewel zy ook van veel delen te zamen gezet kan zijn; maar dat de stoffe, die de ruimte F I E D vervult, nootzakelijk bewogen moet worden, ja dat men geen deel zo klein tusschen de punten F en D kan bepalen of het is noch groter dan ’t geen, ’t welk yder ogenblik uit de lijn F D moet vertrekken, om dat de bol C, in yder ogenblik, in de welk hy B nadert, deze lijn F D verkort, en haar vervolgens meer verscheide lankheden doet hebben, dan men door enig getal uitdrukken kan.


Achtëntachtigste LID
Dat de genen dezer delen, die de minste snelte hebben, lichtelijk een deel daar af verliezen, en zich aan malkander hechten.

IN dezer voegen ziet men dat ’er in de stoffe van d’eerste hooftstoffe enige delen moeten wezen, die kleinder zijn, en niet zo gezwindelijk gedreven worden; en om dat wy onderstellen dat zy van ’t afschaafsel zijn gekomen, ’t welk van de delen der tweede hooftstoffe afgeschaaft is, terwijl zy ront gemaakt wierden, zo moeten hun gestalten veel hoeken gehad, en zeer haakkig en belettelijk geweest hebben; ’t welk oorzaak is dat zy lichtelijk aan malkander haken, en een groot deel van hun drift aan de genen, die de kleinsten, en meest bewogen zijn, meêdeelen: om dat, volgens de wetten van de natuur, als lighamen van verscheide grootheit te zamen vermengt zijn, de beweging van sommigen dikwiljs aan d’anderen meêgedeelt word. Maar daar zijn meer voorvallen, in de welken de roering of beweging der grootsten in de kleinsten moet overgaan, dan ’er zijn, in de welken de kleinsten hun beweging aan de grootsten konnen geven: in voegen dat men verzekeren kan dat deze kleinsten gemenelijk meest bewogen worden.

Negenëntachtigste LID
Dat zodanige deeltjes, die malkander onderling aanhangen, voornamelijk in deze stoffe van d’eerste hooftstoffe gevonden worden, die uit d’aspunten naar ’t middelpunt van yder draaikring vloeit.

EN de delen, die zich dus aan malkander hechten, en de minste beweging behouden, worden voornamelijk in de stoffe van d’eerste hooftstoffe gevonden, die lijnrecht uit d’aspunten van yder draaikring naar hun middelpunt vloeit. Want zy behoeven niet zo zeer tot deze enige rechte beweging bewogen te worden, als tot d’anderen, die meer belemmert en verscheiden zijn, de welken in andere plaatsen geschieden: in voegen dat, als zy in deze andere plaatsen zijn, zy gemenelijk weêr naar deze worden gedreven, in de welke zy zich veel te zamen voegen, en zekere kleine lighamen uitmaken, welkers gestalte ik pogen zal zeer naaukeuriglijk uit te beelden, om dat zy waerdig is aangemerkt te worden.


Tnegentigste LID
Welk de gestalte dezer deeltjes is, die wy voortaan gedraait zullen noemen.

Zy moeten voor eerst de gestalte van een driehoek in hun breette en diepte hebben, vermits zy deur deze kleine driehoeksche ruimten deur moeten, die in ’t midden tusschen de drie bolletjes van de tweede hooftstoffe, als zy malkander raken, gevonden worden. Wat hun langte aangaat, men kan haar zwarelijk bepalen, vermits het niet schijnt dat zy van enige andere oorzaak afhangt, als van d’overvloet der stoffe, die in de plaatsen is, daar deze kleine lighamen gevormt worden. Maar ’t is genoech dat wy hen begrijpen als boutjes, met drie holle streepjes, die gelijk een schroef in ’t ronde gaan, in voegen dat zy, al drajende, deur deze kleine tusschenheden konnen deurkomen, die de gestalte van de kromlijnige driehoek F I G hebben, en die nootzakelijk tusschen drie bolletjes van de tweede hooftstoffe, malkander rakende, gevonden worden. Want vermits deze gedraaide deeltjes veel langer dan breet konnen zijn, en zeer vaerdiglijk tusschen de delen van de tweede hooftstoffe deur konnen vloejen, terwijl dezen de loop van de draaikring volgen, die hen rontom hun as voert, zo kan men lichtelijk begrijpen dat de drie voren, die in yders vlakte zijn, uitgeholt en gedraait, of gelijk een schroef moeten wezen; en dat deze drie voren of holle streepjes meer of min gedraait zijn, naar mate dat zy deur plaatsen gaan, die meer of min van deze as afleggen, vermits de delen van de tweede hooftstoffe veel snelder in deze plaatsen, die verder afleggen, drajen, dan in anderen, die nader by zijn.

Eenëntnegentigste LID
Dat onder deze gedraaide deeltjes de genen, die van een aspunt komen, heel anders gedraait zijn dan de genen, die van ’t ander aspunt komen.

EN om dat zy van twee zijden, die tegen malkander zijn, naar ’t midden des hemels komen, te weten sommigen van ’t zuider, en d’anderen van ’t noorder aspunt, terwijl de gehele hemel eenpariglijk op zijn as draait; zo is klaarblijkelijk dat de genen, die van ’t zuider aspunt komen, op een andere wijze, dan de genen, die van ’t noorder aspunt komen, als een schroef gedraait moeten wezen. Ik acht deze bezonderheit zeer aanmerkenswaerdig, om dat de krachten van de zeilsteen, die ik hier na verklaren zal, meest hier van afhangen.

Tweeëntnegentigste LID
Dat in de vlakte van yder deel niet meer dan drie voren of strepen zijn.

MAar op dat niemant zou achten, dat ik zonder reden verzeker dat deze deeltjes van d’eerste hooftstoffe niet meer dan drie voren of holle strepen in hun vlakte hebben, schoon de bolletjes of delen van de tweede hooftstoffe malkander niet altijt zodanig raken, dat de tusschenheden, die zy tusschen hen laten, de gestalte van een driehoek hebben, zo kan men hier zien dat d’andere gestalten, die de tusschenheden hebben, de welken tusschen deze delen van de tweede hooftstoffe gevonden worden, altijt zodanige hoeken hebben, die met de genen van de driehoek F G I gelijk zijn, en dat zy, zo veel ’t overige aangaat, zich geduriglijk bewegen; ’t welk oorzaak is dat de gedraaide deeltjes, die deur deze tusschenheden deurgaan, daar zodanig een gestalte, als ik beschreven heb, moeten nemen. Tot een voorbeelt, de vier bolletjes, A B C H, die in de punten K L G E malkander raken, laten in ’t midden van hen een ruimte, die vier hoeken heeft, van de welke yder hoek gelijk is met yder hoek van de driehoek F G I; en dewijl deze vier bollen, bewogen wordende, geduriglijk de gestalte van deze ruimte veranderen, in voegen dat zy nu vierkant, dan langer als breet, en somtijts ook in twee andere ruimten gedeelt is, die yder de gestalte van een driehoek hebben, zo veroorzaakt dit dat de minst bewoge stoffe van d’eerste hooftstoffe, die daar gevonden word, gedwongen is zich naar een of twee van deze hoeken te vertrekken, en ’t overige van de plaats aan de meest bewoge stoffe te laten, de welke yder ogenblik van gestalte kan veranderen, om zich naar alle de bewegingen dezer bolletjes te 



 



schikken. En indien by geval enig deel dezer stoffe van d’eerste hooftstoffe, in een dezer hoeken vertrokken, zich daar naar het deel, tegen over deze hoek gestelt, buiten de ruimte, die met de driehoek F G I gelijk is, uitstrekt, zo zal zy gestoten en gedeelt worden door d’ontmoeting van de de darde bol, als zy nadert, om de twee anderen te raken, die deze hoek uitmaken, in de welke deze stoffe zich vertrokken heeft. Tot een voorbeelt, indien de stoffe, die daar niet meer bewogen is, na dat zy zich in de hoek G vertrokken heeft, zich verder, dan de lijn F I, naar D uitstrekt, zo zal de bol C, naar B rollende, haar uit deze hoek drijven, of ’t geen daar van afschaven, ’t welk de bol C belet de driehoek F G I te sluiten. En om dat de deeltjes van d’eerste hooftstoffe, die daar in grootst, en minst bewogen zijn, zeer dikwijls, terwijl zy herwaarts en derwaarts in de hemelen deurgaan, tusschen drie bollen gevonden moeten worden, die malkander naderen, om zich onderling te raken, zo schijnt het dat zy geen bepaalde gestalte konnen hebben, die enige tijt blijft, uitgezondert de gene, die ik beschreven heb.

Driëntnegentigste LID
Dat ’er tusschen de gedraaide deeltjes, en tusschen de kleinsten van d’eerste hooftstoffe, ander van ontellijke verscheide grootheden zijn.

MAar hoewel deze langwerpige en gedraaide deeltjes veel van de kleinste deeltjes der eerste hooftstoffe verschillen, zo begrijp ik hen echter onder deze zelve naam van eerste hooftstoffe, zo lang zy omtrent de delen van de tweede hooftstoffe zijn, zo om dat ik niet bemerk dat zy daar enige onderscheide uitwerkingen voortbrengen, als ook om dat ik oordeel dat ’er tusschen deze gedraaide en kleinste delen middelmatigen van oneindige verscheide grootheden zijn, gelijk men lichtelijk uit de verscheidenheit der plaatsen, daar zy deur komen, en die zy vervullen, kan kennen.

Vierëntnegentigste LID.
Hoe zy de vlakken op de vlakte der Zon, of der starren voortbrengen.

MAar als de stoffe van d’eerste hooftstoffe ’t lighaam van de Zon, of van enige star uitmaakt, zo pogen daar alle des zelfs 
 
kleinste deeltjes, meest geroert of bewogen zijnde, in gelijke roeringen of bewegingen overeen te komen, als zy door geen verhinderingen der bolletjes of deeltjes van de tweede hooftstoffe belet worden: en dit veroorzaakt dat de gedraaide deeltjes, en veel anderen, niet zo groot zijnde, die uit oorzaak van d’ongelijkheit van hun gestalten geen vaerdige beweging konnen ontfangen, van d’anderen, die kleinder en fijnder zijn, uit de star, die zy uitmaken, uitgeworpen worden, en, lichtelijk aan malkander hechtende, op de vlakte der Zon, of der star zweven, daar zy, de vorm van d’eerste hooftstoffe verliezende, de gene van de darde verkrijgen: en als zy daar in grote menigte zijn, zo beletten zy deze doening, in de welke, gelijk wy hier voor gezegt hebben, de kracht van ’t licht bestaat, en zijn gelijk de vlakken, die men gewonelijk in de vlakte der Zon kan zien. Dit geschied op een zelve wijze, en om de zelve oorzaak,volgens de welke wy water, en alderhande andere vochtigheden, die men op ’t vuur doet koken, schuim zien uitwerpen, als zy niet zuiver zijn, en als zy delen hebben, die, door de doening van ’t vuur niet zo krachtiglijk bewogen worden konnende als d’anderen, daar van afscheiden, en, lichtelijk te zamen hangende, dit schuim uitmaken.

Vijfëntnegentigste LID.
Wat d’oorzaak der voorname eigenschappen van deze vlakken is.

MEn kan dan hier uit lichtelijk bekennen waarom deze vlakken op de Zon eer naar haar Taanront, dan naar haar aspunten verschijnen, en waarom zy ongestadige en veranderende gestalten hebben; en ook waarom zy zich in ’t ronde om de Zon bewegen, misschien niet zo snel, als de stoffe, daar zy in bestaan, maar ten minsten zo snel als de stoffe des hemels, die hen omringt; gelijk men ziet dat het schuim, ’t welk op enige vocht drijft, des zelfs loopt volgt, en ondertusschen veel verscheide gestalten aanneemt.

Zesëntnegentigste LID.
Hoe deze vlakken verstrojen, en hoe ’er weêr nieuwen voortgebracht worden.

EN gelijk ’er veel vochten zijn, die, geduriglijk kokende, het schuim, dat zy te voren voortgebracht hadden, verstrojen, zo moet men ook denken dat de vlakken, die op de vlakte der Zon zijn, daar met een zelve lichtigheit, als zy voortgebracht worden, te niet gaan: want zy spruiten niet uit alle de stoffe, die in de Zon is, maar alleenlijk uit de genen, die daar nieuwelijks ingekomen is; en terwijl de grofste delen van deze nieuwe stoffe daar van afgescheiden worden, en, zich aan malkander hechtende, geduriglijk nieuwe vlakken maken, of de genen, die alreê gemaakt zijn, vermeerderen, zo draait d’andere stoffe, die langer in de Zon heeft geweest, daar zy geheellijk gezuivert en geloutert is, daar in met zo groot gewelt, dat zy zonder ophouden enig deel der vlakken, die in de vlakte der Zon zijn, met zich sleept, en in dezer voegen omtrent zo veel van deze vlakken vernietigt, of verstrooit, als zy nieuwen voortbrengt. En d’ervarentheit toont dat de gehele vlakte van de Zon, uitgezondert de gene, die naar haar aspunten is, gemenelijk van deze stoffe, daar in deze vlakken bestaat, bedekt is, schoon men eigentlijk daar aan niet de naam van vlakken geeft, dan ter plaats, daar zy zo dik is, dat zy merkelijk het licht, ’t welk van haar naar onze ogen koomt, verduistert.

Zevenëntnegentigste LID.
Waarom der zelver uitëindigheit somtijts van gelijke verwen, als de regenboog, schijnen.

HEt kan ook lichtelijk gebeuren, als deze vlakken dik en dicht zijn, dat de stoffe der Zon, die hen allengs verstrooit, met onder hen te vloejen, hen meer in hun ommetrek, dan in hun midden vermindert, en dat door deze middel hun uitëindigheden deurschijnig worden, en niet zo dik naar d’ommetrek, als naar ’t midden blijven; ’t welk te weegbrengt, dat het licht, dat ’er dwarsselings deurschijnt, wanschaduwing lijd, daar uit dan volgt dat deze uitëindigheden als de regenboog geschildert moeten schijnen, en dit volgens de redenen, die ik in ’t achtste hooftdeel der Vehevelingen verklaart heb, daar ik van een kan-tige pijler, of van een kristalijnedriehoek spreek; en men heeft zodanige verwen dikwijls in deze vlakken gevonden.

Achtëntnegentigste LID.
Hoe deze vlakken in vuurvlammen veranderen, en in tegendeel de vuurvlammen in vlakken.

HEt kan ook dikwijls gebeuren dat de stoffe der Zon, met naar deze uitëindigheden te vloejen, hen zo fijn maakt, dat zy eindelijk ook over hen heen vloeit, en hen onder zich doet zinken; in voegen dat zy, zich tusschen deze uitëindigheden en de vlake des hemels, die naby is, belemmert vindende, genootzaakt is zich snelder, dan naar gewoonte, te bewegen: op gelijke wijze als de vloeden snelder in de plaatsen zijn, daar hun gracht eng is, en daar men noch zantbanken vind, die byna met het water gelijk uitsteeken, dan ter plaats, daar zy breder en dieper zijn. En om dat deze stoffe zich daar snelder beweegt, zo is klaarblijkelijk dat het licht daar ook krachtiger moet schijnen, dan in d’andere plaatsen der vlakte van de Zon. Dit koomt met d’ervarentheit overeen: want men bespeurt dikwijls kleine vlammen, die op de vlakken volgen, de welken men te voren bemerkt had. Maar men bemerkt ook somtijts in tegendeel dat ter plaats, daar deze kleine vlammen zijn verschenen, weêr vlakken komen; ’t welk dan gebeurt, als d’andere vlakken, die voor deze vlammen hadden geweest, niet meer dan van d’een zijde in de stoffe der Zon gezonken hebben geweest, en als de nieuwe stoffe der vlakken, die de Zon geduriglijk van zich werpt, van d’andere zijde zich daar ophoopt, en aankleeft.

Negenëntnegentigste LID.
In welke deeltjes deze vlakken zich delen.

VOorts, als deze vlakken vernietigt worden, zo zijn de delen, in de welken zy zich delen, niet geheellijk gelijk met de genen, daar af zy te zamengezet zijn; maar enigen daar af zijn kleinder, en daar by vaster en dichter, om dat hun punten afgebroken zijn; en om deze oorzaak geraken zy lichtelijk deur tusschen de bolletjes of deeltjes der tweede hooftstoffe, om naar de middelpunten der draaikringen daar rontom te gaan. Enige anderen zijn noch kleinder, te weten de genen die van de gebroke punten der voorgaanden afkomen; en dezen konnen ook van alle  zijden naar de hemel deurgeraken, of weêr naar de Zon gedreven worden, en dienen tot der zelver zuiverste zelfstandigheit uit te maken. Eindelijk, d’anderen blijven dikker en groter, om dat zy van veel gedraaide of andere delen te zamen zijn gezet; en dewijl dezen niet deur de driehoekige ruimten, die omtrent de bolletjes van de tweede hooftstoffe zijn, in de hemel konnen deurkomen, zo komen zy in de plaatsen van enigen dezer bolletjes; maar om dat zy zeer wanschikkelijke en warrende gestalten hebben, zo konnen zy hen niet in de snelste van hun beweging volgen.

Hondertste LID.
Hoe zeker slach van lucht omtrent de starren voortgebracht word.

EN zy, zich aan malkander voegende, zonder zich enigsins te parssen, maken een zeer dun lighaam, gelijk de lucht, die rontom d’aarde is, ten minsten gelijk de zuiverste lucht boven de wolken. Dit dun lighaam, ’t welk ik voortaan de zuivere lucht zal noemen, omringt de Zon van alle zijden, en strekt zich uit van des zelfs vlakte tot aan de kring van Mercurius, en misschien noch verder. Maar hoewel deze lucht zonder ophouden nieuwe delen ontfangt van de stoffe der vlakken, die te niet gaan, zo kan hy echter niet oneindelijk groter worden, om dat de beweging van de tweede hooftstoffe, die rontom en dwars deur zijn lighaam heen gaat, zo veel van zijn delen verstrooit, als hy nieuwe aankrijgt, en, hen in veel stukken delende, hen de vorm van d’eerste hooftstoffe weêr doet aanneemen. Maar terwijl zy deze lucht of deze vlakken uitmaken, ’t zy om de Zon, of om d’andere starren, die hier in geheel gelijk zijn, zo hebben zy de vorm, die ik aan de darde hooftstoffe toeschrijf, om dat zy grover, en minder tot beweging bequaam zijn, dan de delen der twee eersten.

Hondert en eerste LID.
Dat d’oorzaken, die deze vlakken voortbrengen of vernietigen, zeer onzeker zijn.

MAar de voortbrenging of vernietiging der vlakken bestaat in zo geringe en onzekere oorzaken, dat ’et geensins te verwonderen is, zo men somtijts geheel geen in de Zon ziet, of zo zy, in tegendeel, somtijts zo veel zijn, dat zy haar geheel licht 
 
verduisteren. Want daar behoeft niet meer twee of drie der minst fijne delen van d’eerste hooftstoffe, die zich aan malkander hechten, om ’t begin van een vlak te maken, tegen de welke daar na menigte van andere delen vergaderen, die dus niet vergadert zouden wezen, zo zy ’t begin niet ontmoet hadden, om dat deze ontmoeting de kracht van hun beweging vermindert.

Hondert en tweede LID.
Hoe somtijts een enige vlak de gehele vlakte van een star bedekt.

EN men moet aanmerken dat deze vlakken zeer zacht en dun zijn, als zy eerst voortgebracht worden; en dit veroorzaakt dat zy de beweging der delen van d’eerste hooftstoffe, die zy ontmoeten, konnen verminderen, en hen aan zich voegen; maar dat de stoffe der Zon, die met grote kracht onder hen vloeit, hun vlakte naar de zijde parssende, daar zy hen raakt, hen niet alleenlijk effen en glad van die zijde maakt, maar ook allengs meer gesloten en harder, schoon zy aan d’andere zijde, die naar de hemel gekeert is, zacht en dun blijven; en dieshalven dat zy niet lichtelijk door de stoffe der Zon, die onder hen vloeit, vernietigt konnen worden, ’t en zy dat zy ook om hun kanten vloeit, en hen allengs zo dun maakt, dat zy daar deur heen kan komen. Want terwijl hun kanten zo verre boven de vlakte van de Zon verheven zijn, dat zy geensins door des zelfs stoffe geparst worden, zo konnen zy eer toeneemen, dan verminderen, om dat ’er altijt enige nieuwe delen tegen deze kanten aan hechten. Dieshalven kan ’t gebeuren dat een enige vlak zo groot word, dat zy eindelijk zich over de gehele vlakte van de star, die haar voortgebracht heeft, verspreid, en dat zy daar enige tijt blijft, eer zy verstrooit kan worden.

Hondert en darde LID.
Waarom de Zon somtijts duisterder, dan zy gewent is, geschenen heeft, en waarom de starren niet altijt even groot schijnen te zijn.

IN dezer voegen verhalen enige Schrijvers der geschiedenissen dat eertijts de Zon veel dagen, ja een geheel jaar lang, bleker, dan zy gewent was, geschenen heeft, en een zeer bleek licht, en zonder stralen, byna gelijk het licht der Maan, heeft vertoont.  Men aanmerkt ook dat ’er veel starren zijn, die nu groter of kleinder verschijnen, dan zy eertijts van de Starrekundigen beschreven zijn. Ik acht dat men hier af geen reden kan geven, dan dat hun licht droeviger of krachtiger aan ons schijnt, naar dat zy nu meer of min, dan zy geweest hebben, met vlakken overdekt zijn.

Hondertenvierde LID.
Waarom enige vaste starren verdwijnen, of onverwacht verschijnen.

HEt kan ook gebeuren dat de vlakken, die enige star bedekken, by gevolg van tijt zo dik zijn geworden, dat zy ons geheellijk van des zelfs gezicht beroven. In dezer voegen heeft men eertijts zeven Plejaden getelt, in plaats dat men nu niet meer dan zes ziet. In tegendeel, het kan ook gebeuren dat een star, die wy te voren niet gezien hebben, eensklaps verschijnt, en door de glans van haar licht ons verrascht; te weten zo ’t gehele lighaam van deze star tot aan deze tijt met een dikke vlak bedekt geweest, en ons geheellijk van des zelfs gezicht berooft heeft, en zo ’t nu gebeurt dat de stoffe van d’eerste hooftstoffe, daar in groter overvloet, dan de gewoonte is, naar toe vloejende, zich op d’uitwendige vlakte van deze vlak verspreid: want dan zal zy deze vlak geheellijk in zeer korte tijt bedekken, en te weegbrengen dat deze star met zo groot een licht aan ons verschijnt, als of zy in geen vlak ingewonden was. En zy kan daar na lange tijt volharden in met dit zelve licht te verschijnen, of dat ook allengs verliezen. Dus is ’t gebeurt, in het einde van ’t vijftienhonderttweeënzeventigste jaar, dat een star, die men te voren niet gezien had, met een zeer helder en flikkerend licht in het Teken van Cassiopeja verscheen, de welke daar na allengs verduisterde, tot dat zy eindelijk geheel in ’t begin van ’t vijftienhondertvierenzeventigste jaar verdween. En wy zien noch enige anderen in de hemel blinken, die niet van d’ouden gezien zijn, en niet zo haast verdwijnen. Van alle welke dingen ik hier pogen zal reden te geven.

Hondertenvijfde LID.
Dat ’er veel pijpjes in de vlakken zijn, daar deze gedraaide deeltjes vrije deurgang deur hebben.

LAat ons, tot een voorbeelt, stellen dat de star I geheellijk van de vlak d e f g bedekt is, en aanmerken dat deze vlak niet

zo dik kan wezen, of daar zijn noch veel pijpjes of gaatjes in, deur de welken de stoffe van d’eerste hooftstoffe, ja ook der zelver gedraaide deeltjes deur konnen komen. Want dewijl deze vlak in haar begin zeer zacht en dun heeft geweest, zo zijn ’er menigte van zodanige pijpjes in geweest, en hoewel haar delen zich daar na meer gesloten hebben, en harder geworden zijn, zo hebben echter de gedraaide deeltjes, en d’anderen van d’eerste hooftstoffe, geduriglijk deur deze pijpjes gaande, niet toegelaten dat zy zich geheellijk hebben gesloten, maar alleen-lijk dat zy enger zijn geworden, en dit zodanig, dat ’er niet meer ruimte is gebleven, als ’er nodig was om deurtocht aan deze gedraaide deeltjes, die de diksten van d’eerste hooftstoffe zijn, te beschaffen, en noch niet meer, als ’er behoefde, om aan hen deurtocht naar de zijde, van de welke zy gewonelijk daar in komen, te geven, in voegen dat de pijpjes, deur de welken de gedraaide deeltjes van een der aspunten naar I gekomen zijn, niet bequaam zouden wezen om hen weêr duer te laten, zo zy van I naar dit zelve aspunt weêrkeerden, noch ook om de genen, die van ’t ander aspunt komen, t’ontfangen, om dat zy, als de draat van een schroef, op een andere wijze gedraait, zijn.

Hondertenzeste
Waarom deze niet deur de zelve pijpjes konnen weêrkeeren, daar deur zy inkomen.

IN dezer voegen moet men denken dat de gedraaide deeltjes, die zonder ophouden van A naar I vloejen, dat is van ’t heel gedeelte des hemels, ’t welk zich omtrent van ’t aspunt A naar het deel des hemels H I Q strekt, zekere pijpjes in de vlak d e f g gemaakt hebben, en dit in rechte lijnen, die met d’as f d evenwijdig zijn, (of die misschien een weinig nader aan malkander zijn naar d, dan naar f, om dat de ruimte, die naar A is, van daar zy komen, groter is dan de genen, daar zy zich naar I begeven) en dat d’ingangen dezer pijpjes in het gehele helft van de vlakte e d g, en d’uitgangen in d’andere helft e d g verspreid zijn; in voegen dat de gedraaide deeltjes, die van A komen, lichtelijk deur e f g konnen inkomen, en deur e d g uit geraken, maar niet deur e f g weêrkeeren, noch deur e f g uit geraken. De reden hier af is dat, dewijl deze vlak alleenlijk van de deeltjes der eerste hooftstoffe te zamen is gezet, die, vermits zy zeer klein zijn, en zeer ongeregelde gestalten hebben, zich te zamen hebben gevoegt, gelijk veel takjes van bomen, op malkander gehoopt, dat, zeg ik, de gedraaide deeltjes, die van A deur f naar d zijn gekomen, alle d’uitëinden dezer takjes, die zy ontmoet hebben met deur de pijpjes te gaan, die zy voor zich hebben gemaakt, van f naar d hebben doen buigen en overslaan; in voegen dat, zo zy van d naar f deur deze zelve gaten weêrkeerden, zy d’uitëinden dezer takjes, die zy dus gebogen hebben, overal tegen zich gekant zouden vinden, en dat zy, zo zy die een  weinig wilden rechten, de deurtocht voor zich zouden stoppen. Op gelijke wijze hebben de gedraaide deeltjes, die van ’t aspunt B komen, andere pijpjes voor zich in deze vlak d e f g gemaakt, daar af d’ingang in de helft van deze vlak, met e d g getekent, en d’uitgang in d’andere helft, met e f g aangewezen, is.

Hondertenzevende LID.
Waarom deze deeltjes, die van een aspunt komen, andere pijpjes moeten hebben dan de genen, die van ’t ander aspunt komen.

EN men moet aanmerken dat deze pijpjes innewaarts uitgeholt zijn, even als de moer van een schroef, om vrije deurgang aan de gedraaide deeltjes, die zy gemenelik ontfangen, te geven; ’t welk oorzaak is dat de genen, deur de welken de gedraaide deeltjes deurgaan, die van een aspunt komen, de gedraaide deeltjes, die van ’t ander aspunt komen, niet konnen inlaten, om dat hun draden of strepen, op een heel strijdige wijze, als een schroef gedraait zijn.

Hondertenachtste LID.
Hoe de stoffe van d’eerste hooftstoffe haar loop deur deze pijpjes neemt.

IN dezer voegen dan kan de stoffe van d’eerste hooftstoffe, die van weêrzijden uit d’aspunten koomt, deur deze pijpjes tot aan de star I deurkomen; en om dat deze gedraaide deeltjes de diksten van alle de delen der eerste hooftstoffe zijn, en by gevolg de meeste kracht hebben om in hun beweging lijnrecht voort te varen, zo zijn zy niet gewent daar in te blijven, maar de genen, die deur f inkomen, gaan deur d uit, deur de welken zy in de hemel komen, daar zy de bolletjes of deeltjes der tweede hooftstoffe ontmoeten, of anders de stoffe van d’eerste hooftstoffe, die van B koomt, de welke, hen belettende veerder lijnrecht voort te gaan, te weegbrengt dat zy van alle zijden, tusschen de delen van de lucht, met x x getekent, naar e f g, ’t halfront van de vlak, deur ’t welk zy te voren in deze star gekomen zijn, weêrkeeren. En alle de genen van deze gedraaide deeltjes, die plaats in de pijpjes van deze vlak, of van deze vlakken (want daar konnen veel op malkander zijn, helijk ik hier na tonen zal) konnen vinden, treden daar deur in de star I, en, daar na deur ’t halfront e d g daar 

 
uit vertrekkende, en van daar aan alle zijden deur de lucht naar ’t halfront e f g weêrkeerende, maken een draaikring rontom deze star. Maar de genen, die in deze pijpjes geen plaats konnen vinden, worden door d’ontmoeting der delen van deze lucht vermorsselt en verstrooit, of naar de delen des hemels gedreven, die naby aan het Taanront H Q of M Y zijn. Want men moet hier aanmerken dat de gedraaide deeltjes, die van A naar I komen, niet zo groot in getal zijn, dat zy geduriglijk alle de pijpjes bezetten, die aan hen deurtocht deur de vlak e f g konnen geven, om dat zy ook niet in de hemel alle de tusschenheden vervullen, die tusschen de bolletjes van de tweede hooftstoffe zijn, en om dat ’er onder hen veel andere stoffe, die fijnder is, moet wezen, om alle deze tusschenheden te vervullen, niet tegenstaande de verscheide bewegingen dezer bollen: welke fijnder stoffe, en daar by de gedraaide deeltjes uit A naar I komende, met hen in de pijp-jes van de vlak e f g zouden komen, zo d’andere gedraaide deeltjes, die uit deze vlak deur haar halfront e d g zijn getrokken, en van daar weêr deur de zuivere lucht x x naar f gekomen, geen meer kracht hadden om deze pijpjes in te nemen. Voorts, ’t geen, ’t welk ik nu van de gedraaide deeltjes gezegt heb, die van ’t aspunt A komen, en deur ’t halfront e d g intreeden, te weten dat zy daar in pijpjes uitgeholt hebben, als een schroef gedraait, geheel strijdig tegen d’anderen, deur de welken zy dwars deur de star I van d naar f vloejen, en daar na van daar deur de zuivere lucht x x weêr naar d keren, en dus zekere slach van draaikring rontom deze star maken, en dat ’er ondertusschen altijt even veel van deze gedraaide deeltjes verstrojen, of in de hemel naar het Taanront M Y uitgaan, als ’er nieuwen van ’t aspunt B komen.

Hondertennegende LID.
Dat ’er in deze vlakken noch andere pijpjes zijn, die de voorgaanden dwars deur snijden.

VOorts, het overige der stoffe van d’eerste hooftstoffe, daar in de star I bestaat, rontom d’as f d drajende, poogt geduriglijk daar af te verwijderen, en in de hemel, naar het Taanront M Y te trekken; en dieshalven heeft het, van ’t begin af, enige andere pijpjes voor zich gemaakt, en hen sedert in de vlak d e f g bewaart. Deze pijpjes gaan kruisseling deur de voorgaanden heen; en daar zijn altijt enige delen van deze stoffe, die deur hen uitgaan, om dat ’er ook altijt enigen met de gedraaide deeltjes deur d’andere pijpjes inkomen: want de delen van deze vlak zijn zodanig aan malkander gevoegt, dat de star I, die zy omringen, niet groter noch kleinder, dan zy is, kan worden; en dieshalven moet ’er altijt zo veel stoffe van haar uitgaan, als ’er inkoomt.

Hondertentiende LID.
Dat deze vlakken ’t licht der starren, die zy bedekken, beletten.

EN om de zelve reden moet de kracht, in de welke, gelijk ik hier voor gezegt heb, ’t licht der starren bestaat, in deze star geheellijk gebluscht, of ten minsten zeer verzwakt zijn. Want  voor zo veel des zelfs stoffe rontom d’as f d draait, word alle de kracht, daar door zy poogt van deze as te verwijderen, tegen de vlak gebroken, en reikt niet tot aan de delen van de tweede hooftstoffe, die daar buiten zijn: en de kracht, door de welke de gedraaide deeltjes, die van ’t een aspunt komen, recht naar ’t ander strekken, als zy uit deze star vertrekken, kan hier in geen uitwerking hebben, niet alleenlijk om dat deze gedraaide deeltjes zich niet geheel zo gezwindelijk bewegen, als ’t overige der stoffe van d’eerste hooftstoffe, en zeer klein zijn in vergelijking der gener van de tweede hooftstoffe, tegen de welken zy moeten aanstoten, om licht te verwekken, maar voornamelijk om dat de genen, die uit deze star vertrekken, niet meer kracht konnen hebben om de stoffe des hemels naar d’aspunten te drijven, als de genen, die van d’aspunten komen, om deze stoffe ter zelve tijt naar deze star te drijven.

Hondertenelfde LID.
Hoe gebeuren kan dat een nieuwe star onvoorziens in de hemel verschijnt.

MAar dit belet niet dat de stoffe van de tweede hooftstoffe, die rontom deze star is, en daar in de draaikring A Y B M bestaat, de kracht behoud, daar meê zy van alle zijden tegen d’andere draaikringen, die haar omringen, stoot: ja schoon misschien deze kracht te klein is om aan onze ogen, van de welken ik deze draaikring zeer verre af stel te wezen, licht te doen gevoelen, zo kan zy echter groot genoech zijn om boven de kracht der andere draaikringen, die aan deze palen, uit te munten, en dit zodanig, dat zy hen krachtiger parst, dan zy van hen geparst word: daar uit dan volgt dat de star I groter, dan zy is, zou moeten worden, zo zy niet van alle zijden door de vlak d e f g bepaalt was. Want indien wy achten dat nu A Y B M d’ommetrek van de draaikring I is, zo moeten wy ook achten dat de kracht, door de welke de delen van haar stoffe, die naar deze omtrek zijn, pogen veerder te gaan, en in de plaats der andere draaikringen, die daar aan palen, te treden, noch groter, noch kleinder is, maar juist even en gelijk met de gene, door de welke de stoffe dezer andere draaikringen poogt naar I te naderen, om dat ’er geen andere oorzaak, dan de gelijkheit dezer krachten alleen, is, die te weegbrengt dat deze omtrek ter plaats is, daar zy is, en niet nader noch 
 
veerder van ’t punt I. Maar indien wy, om een voorbeelt by te brengen, achten dat de kracht, door de welke de stoffe van de draaikring O de gene van de draaikring I parst, vermindert, zonder dat ’er iets in de stoffe der andere draaikringen verandert is, (en dit kan om veel oorzaken gebeuren, gelijk als haar stoffe in een der andere draaikringen, die aan haar palen, overvloeit, of dat zy geheel met vlakken overdekt word, en zo voort) zo moet, volgens de wetten van de natuur, d’ommetrek van de draaikring I, van Y naar P naderen, en by gevolg ook d’omtrek en ruimte van de star I groter worden, dan zy is, zo zy niet door de vlak d e f g bepaalt wierd, om dat alle de stoffe van deze draaikring zo veel, als zy kan, van ’t middelpunt I verwijdert: maar dewijl de vlak d e f g niet toelaat dat de grootheit van deze star verandert, zo kan hier niets anders gebeuren, dan dat de bolletjes of deeltjes van de tweede hooftstoffe, die rontom deze vlak zijn, van malkander verwijderen, om meer plaats, dan te voren, in te nemen: en zy konnen dus een weinig verwijderen, zonder echter daarom geheellijk van malkander te scheiden, of ophouden van aan deze vlak gevoegt te wezen, ’t welk daar geen merkelijke verandering zal veroorzaken, vermits de stoffe van d’eerste hooftstoffe, die alle de tusschenheden zal vervullen, de welken om deze deeltjes van de tweede hooftstoffe zijn, daar zodanig verdeelt zal wezen, dat zy geen grote kracht zal hebben. Maar indien ’t gebeurt dat zy zo verre van malkander verwijderen, dat de stoffe van d’eerste hooftstoffe, die, uit de vlak komende, tegen hen stoot, of enige andere oorzaak, hoedanig zy ook is, kracht heeft van te maken dat enigen dezer deeltjes aflaten van de vlakte dezer vlak te raken, zo zal de stoffe van d’eerste hooftstoffe, die terstont alle de ruimte, tusschen beiden komende, zal vervullen, daar ook krachts genoech hebben om noch enige anderen daar van af te scheiden; en om dat haar kracht zo veel te groter zal worden, als zy dus meer bolletjes of deeltjes der tweede hooftstoffe van de vlakte dezer vlak afgescheiden zal hebben, en om dat haar werking boven maten vaerdig is, zo zal zy byna in een ogenblik de gehele vlakte dezer vlak van de gene des hemels afscheiden, en, haar loop tusschen beiden nemende, op gelijke wijze drajen, als de gene, in de welke de star I bestaat, door deze middel de stoffe des hemels, die haar omringt, van alle zijden met zo grote kracht parssende, als deze star zou doen, zo zy 

van geen vlak bedekt was; en dus zal zy onvoorziens met een helder licht verschijnen.


Hondertentwaalfde LID.
Hoe een star allengs verdwijnen kan.

EN indien deze vlak zo fijn en dun is, dat de stoffe van d’eerste hooftstoffe, dus haar loop op des zelfs uitwendige vlakte nemende, haar verdrijven en verstrojen kan, zo zal de star I niet lichtelijk weêr verdwijnen, om dat hier toe een nieuwe vlak zou moeten te voorschijn komen, die de vlakte van deze star bedekte. Maar indien zy zo dik is, dat de roering der stoffe van d’eerste hooftstoffe haar niet verstrooit, zo zal zy daar door in haar uitwendige vlakte harder, en meer gesloten worden: en indien ondertusschen gebeurt dat d’oorzaken, die te voren veroorzaakt hebben dat de stoffe van de draaikring O van Y naar P geweken is,  verandert zijn, te weten dat zy in tegendeel allengs van P naar Y nadert, zo zal ’t geen, ’t welk van d’eerste hooftstoffe tusschen de vlak d e f g en de hemel is, verminderen, en van veel andere vlakken bedekt worden, die allengs haar licht zullen verduisteren, en indien dit aanhoud, zo zullen zy haar geheel uitblusschen, en ook t’enemaal de ruimte inneemen, die van d’eerste hooftstoffe tusschen de vlak d e f g, en de hemel x x vervult heeft geweest. Want de bolletjes of deeltjes der tweede hooftstoffe, in de welke de draaikring O bestaat, van P naar Y naderende, zullen alle de delen der tweede hooftstoffe van de draaikring I, die in haar uitterlijke ommetrek A P B M zijn, parssen, en by gevolg ook alle de genen van haar innerlijke omtrek x x, de welken, dus

geparst, en in de luchtpijpjes, die (gelijk ik gezegt heb) omtrent yder star gevonden worden, belemmert, te weeg zullen brengen dat de gedraaide deeltjes, en d’andere grover delen van d’eerste  hooftstoffe, die uit de star I komen, niet zo gemakkelijk, als te voren, in de hemel x x zullen geraken. Dieshalven zullen zy genootzaakt zijn zich te zamen te voegen, en vlakken te veroorzaken, die, eindelijk alle de plaats beslaande, de welke tusschen d e f g en x x was, daar als een neuwe schors boven d’eerste, die de star I dekt, zullen maken.

Hondertendartiende LID.
Dat de gedraaide deeltjes veel pijpjes voor zich in alle vlakken konnen maken.

EN by gevolg van tijt konnen op gelijke wijze veel andere zodanige schorssen op deze zelve star gevormt worden, van de welken men hier in ’t voorbygaan aanmerken kan, dat de gedraaide deeltjes deurgangen maken, deur de welken zy, zonder afbreuk, hun loop dwars deur alle deze vlakken, gelijk deur een alleen, konnen volgen. Want vermits zy alleenlijk uit de stoffe van d’eerste hooftstoffe bestaan, zo zijn zy zeer zacht in hun begin, en laten deze gedraaide deeltjes lichtelijk deurgaan, die, daar na altijt de zelve streek houdende, terwijl deze vlakken harder worden, te weegbrengen dat de wegen, die zy voor zich gemaakt hebben, niet gestopt worden. Maar ’t is niet desgelijks met de lucht, die de starren omringt; want hoewel des zelfs dikste delen, om dat hy in d’overblijfselen dezer vlakken bestaat, noch enigen der openingen behouden, die van de gedraaide deeltjes daar gemaakt zijn, nochtans om dat zy de beweging der stoffe des hemels, die onder hen vermengt is, volgen, en niet altijt een zelve stant behouden, zo passen deze ingangen en uitgangen niet op malkander; en dieshalven konnen de gedraaide deeltjes, die hun loop lijnrecht pogen te behouden, hen zeer zelden ontmoeten.

Hondertenviertiende LID.
Dat een zelve star dikwijls verschijnen en verdwijnen kan.

MAar het kan lichtelijk gebeuren dat een zelve vaste star veelmaal op zodanig een wijze, als hier verklaart is, verschijnt en verdwijnt, en dat zy t’elkens, als zy verdwijnen zal, van een nieuwe schors van vlakken overtrokken word. Want deze beurtige veranderingen, die aan de lighamen overkomen, de welken zich bewegen, zijn zeer gemeen in de natuur; in voegen dat, als een  lighaam door enige oorzaak naar een plaats gedreven word, het, in plaats van daar te blijven, als ’t ’er gekomen is, gemenelijk veerder gaat, tot dat het door een andere oorzaak weêr naar de zelve plaats gedreven word. Gelijk dus, als een gewicht, aan een tou hangende, door de kracht van zijn zwaarheit van d’een zijde naar de lootlijn afvalt, zo verkrijgt het een andere kracht, door de welke het voorby deze lootlijn naar de tegengestelde zijde gedreven word, tot dat des zelfs zwaarheit, deze tweede kracht verwonnen hebbende, het doet weêrkeeren, en in ’t weêrkeeren verkrijgt het weêr een andere kracht, die het weêr voorby deze lootlijn drijft: of gelijk het water in enig vat, schoon alleenlijk naar een zijde gedreven, veelmaal naar de kanten van dit vat gaat en weêrkeert, eer het stilword; zo ook dus, om dat de draaikringen, daar in de hemelen bestaan, byna gelijk in kracht, en als tusschen hen geëvenaart zijn, zo kan ook de stoffe van enigen, als zy uit deze gelijkwichtigheit uitwijkt, gelijk ik onderstel dat hier een dezer draaikringen O en I doet, dikwijls voortgaan, en te rug keren, van P naar Y, en van Y naar P, eer deze beweging stil word.

Hondertenvijftiende LID.
Dat somtijts een gehele draaikring, in welks middelpunt een vaste star is, verwoest en vernietigt kan worden.

HEt kan ook gebeuren dat een gehele draaikring door d’anderen, die haar omringen, verwoest en vernietigt word, en dat de star, die in des zelfs middelpunt was, in een dezer andere draaikringen overgaande, en een staertstar, of in een dwaalstar verandert. Want wy hebben hier voor niet meer dan twee oorzaken gevonden, die deze draaikringen beletten malkander te verwoesten en vernietigen, van de welken d’een, die hier in bestaat, dat de stoffe van een draaikring door de genen, die ’er na aan zijn, belet word een ander te naderen, in allen geen plaats kan hebben. Want indien, tot een voorbeelt, de stoffe van de draaikring S van weêrzijden door de stoffe der draaikringen L en N zodanig geparst word, dat haar dit belet veerder naar D te naderen, dan zy doet, zo kan zy niet op gelijke wijze door de stoffe van de draaikring D belet worden naar L of N te naderen, noch ook door enige anderen, ’t en zy dat zy nader, dan L en N, aan haar zijn; en dus heeft dit geen plaats in de genen, die de naasten 


zijn. Wat d’andere oorzaak aangaat, die hier in bestaat, dat de stoffe van de star, die in ’t middelpunt van yder draaikring is, geduriglijk de bolletjes of deeltjes der tweede hooftstoffe van deze draaikring naar d’anderen drijft, die haar omringen, zy heeft warelijk plaats in alle de draaikringen, welkers starren van geen vlakken verduistert zijn. Maar ’t is zeker dat zy in de genen ophoud, welkers starren geheellijk van deze vlakken bedekt zijn, voornamelijk als ’er veel te zamen komen, die als zo veel schorssen op malkander zijn.

Hondertenzestiende LID.
Hoe dit gebeuren kan, eer de vlakken, die haar star bedekken, zeer dik zijn.

HIer uit blijkt dan dat yder draaikring niet in gevaar is van verwoest te worden, zo lang de star, die zy in haar middelpunt heeft, zonder vlakken is: maar dat het, als zy geheel daar af bedekt is, alleenlijk van de stant afhangt, die deze draaikring onder d’anderen heeft, dat zy of vroeger of spader van hen ingezwolgen word. Te weten indien haar stant zodanig is, dat zy aan de loop van de stoffe der andere draaikringen grote beletting geeft, zo zal zy van hen verwoest en vernietigt konnen worden, eer de vlakken, die haar star bedekken, zeer dik konnen worden: maar indien zy hen niet zeer belet, zo zullen zy haar allengs verminderen, met enige delen van haar stoffe naar hen te trekken; en ondertusschen zullen de vlakken, die de star bedekken, de welke zy in haar middelpunt heeft, dikker worden, en zich geduriglijk van nieuwe stoffe, niet alleenlijk buitewaarts, gelijk hier voor verklaart is, maar ook binnewaarts rontom hen, ophopen. Tot een voorbeelt, de draaikring N in deze print is zodanig gelegen, dat zy klaarblijkelijk de loop van de draaikring S meer belet, dan een der anderen, die haar omringen, en dieshalven zal zy lichtelijk van deze draaikring S meêgesleept worden zo haast als de star, die zy in haar middelpunt heeft, met vlakken bedekt zijnde, geen meer kracht zal hebben om haar tegen te staan; en d’omtrek van de draaikring S, die nu in de kromme lijn O P Q besloten is, zal zich dan tot aan de lijn O R Q uitstrekken, om dat zy alle de stoffe, die tusschen deze twee lijnen O P Q, en O R Q begrepen is, met zich zal slepen, en die haar loop zal doen volgen, terwijl ’t overige van de stoffe, in de welke de draaikring N






bestont, te weten de gene, die tusschen de lijnen O R Q, en O M Q is, ook van d’andere geburige draaikringen meêgesleept zal worden. Want daar is niets, ’t welk de draaikring N in de stant, daar in ik haar nu stel, kan bewaren, dan de kracht van de star, die in haar middelpunt is, en die , de stoffe van de tweede hooftstoffe, die haar omringt, van alle zijden drijvende, haar dwingt eer de loop van haar draaikring, dan de gene der andere draaikringen daar rontom, te volgen: en deze kracht vergaat, en verdwijnt eindelijk geheel, naar mate dat deze star met vlakken bedekt word.

Hondertenzeventiende LID.
Hoe deze vlakken ook somtijts zeer dik konnen worden, eer de draaikring, die hen bevat, verwoest en vernietigt word. 

MAar in deze print is de draaikring C zodanig gelegen tusschen de vier S F G H,  en de twee anderen M en N, de welken men boven deze vier bevatten moet, dat, schoon ’er een grote menigte van zeer dikke vlakken rontom de star, die zy in haar middelpunt heeft, vergaderen, zy echter niet geheellijk verwoest en vernietigt kan worden, zo lang de krachten dezer zes, die haar omringen, gelijk zullen zijn. Want ik onderstel dat de twee, S en F, en de darde, M, die omtrent het punt D boven hen is, yder zich om hun eige middelpunt van D naar C bewegen, en dat de drie anderen, G en H, en de zeste, N, die boven hen is, zich ook yder om hun middelpunt van E naar C bewegen; en eindelijk dat de draaikring C zodanig van deze zes omringt is, dat zy aan geen anderen raakt, en dat haar middelpunt even verre van alle hun middelpunten is, en dat d’as, daar zy op omdraait, in de lijn E D is; door welke middel de bewegingen dezer zeven draaikringen zeer wel overeenkomen; en hoe groot een menigte van vlakken dat ’er rontom de star C kan wezen, ja zodanig, dat voor haar weinig of geen kracht overblijft om met zich de stoffe van de draaikring, die haar omringt, te doen drajen, zo is ’er geen reden, om de welke de zes andere draai-kringen deze star uit haar plaats konnen drijven, zolangs als zy alle zes in kracht gelijk zijn.

Hondertenächtiende LID.
Hoe deze vlakken voortgebracht worden.

MAar om te weten op wat wijze deze star zo groot een menigte van vlakken rontom zich heeft konnen vergaderen, zo zullen wy stellen dat haar draaikring in ’t begin zo groot heeft geweest, als yder der zes anderen, die haar omringen, en dat zy haar omtrek tot aan de punten 1 2 3 4 uitgestrekt heeft, en dat deze star, uit de stoffe van d’eerste hooftstoffe bestaande, die uit de drie draaikringen S F M, deur haar aspunt D, en uit de drie anderen G H N, deur haar ander aspunt, in haar quam, en niet deur haar Taanront, tegen over K en L zijnde, uitging, dan om weêr in deze zelvedraaikringen te komen, ook zeer groot heeft geweest, ja zodanig, dat zy machtig was om met zich alle de stoffe des hemels, in d’omtrek 1 2 3 4 begrepen, te doen drajen, en dus haar draaikring daar af te maken: maar dat, vermits niets in gelijkwichtigheit kan blijven, gelijk wy stellen dat het in ’t begin was, uit oorzaak van d’ongelijkheit en onmeetelijkheit der hoegrootheden en bewegingen, die in d’andere delen van ’t Heeläl gevonden worden, deze draaikring C, zo haast als zy begon min krachten, dan haar geburige draaikringen, te hebben, enig deel van haar stoffe, die in hen overging, verloren heeft; en dit noch met grote kracht, ja zodanig, dat het deel, ’t welk dus overging, groter heeft geweest, dan deze ongelijkheit vereischte: en in dezer voegen is daar na weêr enig deel van de stoffe der anderen in haar gekomen, en dus by tusschentijden weêr van haar in hen, en van hen in haar, en dit by beurten een lange tijt. En vermits t’elkens, als ’er dus enige stoffe uit deze draaikring vertrokken is, haar star met een nieuwe schors van vlakken bedekt moest worden, gelijk wy hier voor verklaart hebben, zo zijn haar krachten allengs meer en meer vermindert; ’t welk oorzaak heeft geweest dat ’er t’elkens een weinig meer stoffe uit haar is vertrokken, dan ’er in gekomen is, tot dat zy eindelijk zeer klein is geworden, of dat ’er niets van haar is gebleven, dan alleen de star, die zy in haar middelpunt had; en deze star, in veel vlakken belemmert zijnde, kan zich niet met de stoffe der andere draaikringen vermengen, noch door hen uit haar plaats gedreven worden, zo lang deze andere draaikringen malkander in krachten omtrent gelijk zijn.  Maar de vlakken, die haar omringen, moeten ondertusschen meer en meer verdikken; en indien eindelijk een der geburige draaikringen merkelijk groter en krachtiger dan d’anderen word; als tot een voorbeelt, indien de draaikring H zo veel groter word, dat zy haar vlakte toe aan de lijn 5 6 7 uitstrekt, zo zal zy lichtelijk deze star C met zich slepen, die dan niet meer vloedig en licht, maar hard en duister zal zijn, gelijk een staertstar, of dwaalstar.

Hondertennegentiende LID.
Hoe een vaste Star een staertstar of dwaalstar kan worden.

NU staat t’aanmerken op wat wijze deze star zich moet bewegen, als zy dus begint door de roering van een der draaikringen, die naby haar zijn, meêgesleept te worden. Zy moet zich niet alleenlijk in ’t ront met de stoffe van deze draaikring bewegen, maar ook door hen naar ’t middelpunt van deze kringsche beweging gedreven worden, zo lang zy minder roering heeft dan de delen van deze stoffe, die haar raken. En om dat alle de delen van de stoffe, in de welke een draaikring bestaat, niet gelijk zijn, noch in beweging, noch in grootheit, en dat hun beweging trager is, naar dat zy wijder van d’omtrek af zijn, doch tot aan zekere paal, beneden de welk zy zich snelder bewegen, en kleinder zijn, naar dat zy nader aan ’t middelpunt zal gevonden worden, gelijk hier voor gezegt is; zo zal deze star, indien zy zo vast en bestandig is, dat zy, eer zy tot aan de plaats gedaalt is, daar de delen van de draaikring zijn, die zich tragelijkst van allen bewegen, zo grote roering heeft verkregen, als de delen hebben, onder de welken zy dan gevonden zal worden, niet laeger naar ’t middelpunt van deze draaikring dalen, maar in tegendeel naar des zelfs omtrek opstijgen, en van daar in een andere draaikring overgaan, en dus in een staertstar verandert zijn: in plaats dat, zo zy niet vast en bestandig genoech is om zo grote roering te verkrijgen, en dat zy om deze oorzaak laeger daelt, dan de plaats is, daar de delen der draaikringen zich snelst bewegen, zy tot aan enige andere plaats, tusschen deze en ’t middelpunt, zal komen; en zy, daar geraakt zijnde, zal niets anders doen, dan de loop van de stoffe volgen, die rontom dit middelpunt draait, zonder hoger te klimmen, of laeger te dalen, en dus zal zy in een dwaalstar verandert wezen.

Hondertentwingste LID.
Hoe deze star bewogen word, als zy eerst aflaat van een vaste star te zijn.

LAat ons, tot een voorbeelt, achten dat destoffe van de draaikring A E I O nu eerst de star N met zich begint te slepen, en laat ons aanmerken waar zy haar voeren zal. En dewijl alle deze stoffe zich rontom ’t middelpunt S beweegt, zo is ’t zeker dat zy poogt daar af te verwijderen, volgens ’t geen, dat hier voor daar af gezegt is, en by gevolg dat de stoffe, die nu in O is, deur R naar Q drajende, deze star lijnrecht van N naar S moet drijven, en door deze middel haar derwaarts doen zakken. Want wy, hier na de natuur van de zwaarheit aanmerkende, zullen bekennen dat dit eigentlijk dalen genoemt mag worden, als een lighaam dus naar’t middelpunt van de draaikring, daar het in is, gedreven word. Deze stoffe des hemels dan, die in O draait, moet dus deze star ’t begin doen dalen, als wy niet bevatten dat zy noch enige andere roering aan haar geeft: maar om dat zy, deze star van alle zijden omringende, haar ook kringswijze met zich van N naar A sleept, zo geeft dit terstont aan deze star enige kracht om van ’t middelpunt S te verwijderen. En dewijl deze twee krachten tegen malkander strijden, zo heeft d’een meer werking, dan d’ander, op haar, naar dat zy meer of min vast en dicht is; in voegen dat, zo zy weinig vastigheit en dichtheit heeft, zy zeer laeg naar ’t middelpunt S moet dalen; maar indien haar vastigheit en dichtheit groot is, zo zal zy in ’t begin alleenlijk een weinig dalen, en terstont daar na weêr opklimmen, en van ’t middelpunt S verwijderen.




Honderteenëntwintigste LID.
Wat ik by vastigheit of dichtheit der lighamen, en wat by hun roering of beweging versta.

BY de vastigheit of dichtheit van deze star versta ik de menigte der stoffe van de darde hooftstoffe, uit de welke de vlakken en de lucht, die haar omringen, te zamen zijn gezet, voor zo veel zy met d’uitstrekking van hun vlakte, en met de grootheid van de ruimte, die deze star beslaat, vergeleken word. Want de kracht, door de welke de stoffe van de draaikring A E I O deze star kringswijze rontom ’t middelpunt S meêsleept, moet naar de grootheit der vlakten, die zy in de lucht, of in de vlakken van deze star ontmoet, geschat worden; om dat hoe deze vlakten groter zijn, hoe ’er ook groter menigte van deze stoffe is, die tegen haar werkt. Maar de kracht, daar door deze zelve stoffe deze star naar S doet dalen, moet naar de grootheit van de ruimte, die zy beslaat, gemeten worden, om dat, schoon alle de stoffe, die in de draaikring A E I O is, poogt van S te verwijderen, zy echter niet in ’t geheel, maar alleenlijk de genen van haar delen, die in de plaats van de star N opklimt, als zy afdaalt, en die by gevolg in grootheit met de ruimte gelijk zijn, die zy verlaat, tegen haar werken. Eindelijk, de kracht, die deze star verkrijgt, van dat zy kringswijze rontom ’t middelpunt S, door de stoffe des hemels, die haar begrijpt, gevoert word, de kracht, zeg ik ,die zy verkrijgt om te volharden in dus gevoert, of bewogen te worden ’t welk ik haar roering noem, moet niet naar de grootheit van haar vlakte, noch naar de menigte van alle de stoffe, daar af zy te zamengezet is, gemeten worden, maar alleenlijk naar de stoffe van de darde hooftstoffe, die in, of om haar is, welkers deeltjes malkander ondersteunen, en te zamen gevoegt blijven. Want wat de stoffe aangaat, die tot d’eerste, of tot de tweede hooftstoffe behoort, dewijl zy geduriglijk uit deze star vertrekt, en dewijl ’er weêr andere in haar plaats koomt, zo kan deze nieuwe aankomende stoffe niet de kracht van de roering behouden, die in de voorgaande, alreê wech zijnde, geweest heeft; behalven dat ’er noch geen nieuwe roering in deze heeft gestelt konnen wezen, maar de beweging, die zy van elders had, heeft alleenlijk meer naar zekere zijde, dan naar anderen, gestrekt geweest, en deze strekking kan geduriglijk om verscheide oorzaken verandert worden.



Honderttweeëntwintigste LID.
Dat de vastigheit of dichtigheit van een lighaam niet alleenlijk afhangt van de stoffe, daar af het te zamengezet is, maar ook van de hoegrootheit en gestalte van deze stoffe.

DUs zien wy hier op aarde dat een stuk van gout, loot, of van ander metaal, eens bewogen zijnde, zijn roering langer bewaart, en veel meer kracht heeft om in zijn beweging te volharden, dan een stuk van hout, of van steen, dat even groot, en van glijke gestalte is; ’t welk ons oordelen doet dat het stoffe der darde hoottstoffe in zich hebben, en min pijpjes, die met de stoffe van d’eerste of tweede hooftstoffe vervult zijn. Maar een bol zou zo klein konnen wezen, dat, schoon zy van gout was, zy min kracht zou hebben om in haar beweging te volharden, dan een ander, die dikker, en niet dan van hout of steen is: en men zou aan een lighaam van gout ook zodanig een gestalte konnen geven, dat een bol van hout, kleinder dan ’t lighaam van gout, tot groter roering bequaam zou zijn, te weten zo men ’t in dunne draadjes uittrok, of zo men ’t in zeer dunne blaadjes uitsloeg, of zo men ’t vol van kleine gaatjes, even als die van een spons, maakte, of zo men in enige andere wijze, hoedanig die ook was, meer vlakte, naar de grootheit van zijn stoffe, daar aan gaf, dan deze houte bol heeft.

Hondertdrieëntwintigste LID.
Hoe de bolletjes van de tweede hooftstoffe meer vastigheit of dichtheit konnen hebben, dan ’t gehele lighaam van een star.

EN het kan op gelijke wijze gebeuren dat de star N min dichtheit, of minder kracht heeft om in haar beweging voort te varen, dan de bolletjes van de tweede hooftstoffe, die haar omringen, schoon zy zeer groot, en van veel schorssen der vlakken bedekt is. Want deze bolletjes zijn zo vast en dicht, als enig lighaam van gelijke grootheit zou konnen wezen, om dat wy niet onderstellen dat ’er in hen enige pijpjes zijn, die van enige andere stoffe vervult moeten wezen, en om dat hun gestalte klootswijze is, welke gestalte de meeste stoffe onder de minste vlakte begrijpt, gelijk de Meetkonstenaars weten. Wyders, schoon ’er 



grote ongelijkheit tusschen hun kleinheit, en de grootheit van een star is, zo word dit echter vergoed, vermits niet een enige van deze bolletjes met deze star vergeleken moet worden, maar een menigte van zodanige bolletjes, die zo grote plaats konnen beslaan, als de star: in voegen dat, als zy met de star N rontom ’t middelpunt S drajen, en als deze kringsche beweging aan hen, zo wel de bolletjes, als deze star, enige kracht geeft om van dit middelpunt af te wijken, zo moet zy daar af verwijderen, indien ’t gebeurt dat deze kracht groter is in deze star alleen, dan in alle de bolletjes te zamen gevoegt, die haar plaats zullen inneemen, zo zy die verlaat, maar indien zy in tegendeel minder heeft, zo moet zy dit middelpunt naderen.

Hondertvierëntwintigste LID.
Hoe deze bolletjes ook minder vastigheit of dichtigheit konnen hebben.

EN gelijk het gebeuren kan dat de star N minder dichtigheit heeft, zo kan ’t ook gebeuren dat zy meer daar af heeft, schoon misschien in haar niet zo veel van de stoffe der darde hooftstoffe is, in de welke alleen deze kracht bestaat, als ’er van de stoffe der tweede hooftstoffe in zo veel van deze bolletjes is, als ’er wezen moet om een plaats te beslaan, die even zo groot is, als de star N, om dat zy, van malkander gescheiden, en verscheide bewegingen hebbende, echter, schoon te zamenspannende, om tegen deze star te werken, niet zo eenstemmig konnen wezen, of daar zal noch altijt enig deel van hun kracht afgeweert worden, en daar in vruchteloos blijven. Maar in tegendeel, alle de deeltjes der stoffe van de darde hooftstoffe, uit de welke de vlakken, die deze star in zich bewinden, en de lucht, haar omringende, te zamen gezet zijn, maken gezamentlijk niet meer, dan een enig lighaam, ’t welk zich met een zelve roering beweegt, en dus alle zijn kracht besteed om in zijn beweging naar een zelve zijde te volharden. En om deze zelve reden hebben de stukken houts, en de schoffen ys, die door de drift van een vloet meêgesleept worden, veel meer kracht, dan des zelfs water, om in hun beweging lijnrecht voort te varen, en dit veroorzaakt dat zy met groter gewelt tegen de bochten van zijn oevers, en tegen d’andere hindernissen, die zy ontmoeten, aanstoten, schoon ’er in hen minder van de stoffe der darde hooftstoffe is, dan in een menigte van water, dat in grootheit hen gelijk is.



Hondertvijfëntwintigste LID.
Hoe enigen min, en anderen meer daar af konnen hebben.

EIndelijk kan gebeuren dat een zelve star niet zo vast en dicht is, als enige hemelsche bolletjes, of enige deeltjes van de stoffe des hemels, en vaster en dichter dan enige andere delen, die een weinig kleinder zijn, zo om de reden, die ik terstont verklaart heb, te weten dat de krachten van veel bolletjes niet zo eendrachtig zijn, als de kracht van een groter bol, die echter in grootheit met hen gelijk is, als ook om dat, schoon ’er even veel van de stoffe der tweede hooftstoffe in alle de bolletjes is, die een even grote ruimte beslaan, gelijk de gene van deze star, als zy zeer klein, dan als zy dikker zijn, echter de kleinsten de minste kracht hebben, vermits zy meer vlakte hebben naar de mate der menigte van hun stoffe; en dieshalven konnen zy lichtelijker in hun loop gekeert worden dan de genen, die groter zijn, ’t zy door de stoffe van d’eerste hooftstoffe, die in de hoeken is, de welken zy rontom hen open laten, ’t zy door d’andere lighamen, die zy ontmoeten.

Hondertzesentwintigste LID.
Hoe een Staertstar kan beginnen zich te roeren of bewegen.

INdien wy dan stellen dat de star N vaster en dichter is, dan de bolletjes of deeltjes van de tweede hooftstoffe, die verre genoech van ’t middelpunt der draaikring S af zijn, en die wy alle even groot hebben gestelt, zo kan zy wel in ’t begin naar verscheide delen gedreven worden, en meer of min recht uit naar S gaan, volgens de verscheide gesteltenis der andere geburige draaikringen, van de welke zy verwijderen zal, vermits zy haar op verscheide wijzen konnen weêrhouden of voortdrijven. Hier toe kan haar vastigheit of dichtigheit ook helpen; want hoe zy groter is, hoe zy d’oorzaken, die haar van haar vorige weg aftrekken, meer kan tegenstaan. Zy kan echter van de draaikringen, die rontom haar zijn, in ’t begin niet met grote kracht gedreven worden, om dat wy onderstellen dat zy een weinig te voren in ’t midden van hen is gebleven, zonder van plaats te veranderen, en by gevolg zonder van hen ergens heen gedreven te worden: daar uit dan volgt dat zy niet kan beginnen tegen de loop van de draaikring A E I O Q bewogen te worden, dat is van de plaats, daar zy is,  


naar de delen van deze draaikring te gaan, die tusschen de zijden van d’omtrek I O en ’t middelpunt S zijn, maar alleenlijk naar d’andere zijde, tusschen S en A Q, daar zy eindelijk in enig punt moet komen, daar de lijn, zy zy recht of krom, die zy door haar beweging aftrekt, een van deze kringen zal raken, naar de welke de hemelsche stoffe, of de deeltjes van de tweede hooftstoffe rontom ’t middelpunt S drajen: en zy, daar gekomen, zal in haar loop zodanig volharden, dat zy altijt meer en meer van ’t middelpunt S verwijderen zal, tot dat zy geheel uit de draaikring A E I O vertrekt, en in de grenzen van een andere draaikring overgaat. Tot een voorbeelt, indien zy in ’t begin volgens de lijn N C bewogen word, zo zal zy, in ’t punt C gekomen zijnde, daar deze kromme lijn N C de kring raakt, die daar van de bolletjes of deeltjes der tweede hooftstoffe rontom ’t middelpunt S getrokken word, terstont beginnen van dit middelpunt S te verwijderen, en dit volgens de kromme lijn C 2, die tusschen deze kring, en de rechte lijn, die haar in ’t punt C raakt, deurgaat. Want dewijl zy tot aan C gebracht is, en dit door de stoffe van de tweede hooftstoffe, veerder, dan de gene, die naar C is, van S afgelegen, en die by gevolg snelder bewogen wierd, en dewijl zy vaster en dichter is, dan deze stoffe, gelijk wy onderstelt hebben, zo moet zy nootzakelijk meer kracht hebben om in haar beweging voort te varen, volgens de rechte lijn, die deze kring raakt. Maar vermits zy, zo haast als zy voorby ’t punt C is, een andere stoffe van de tweede hooftstoffe ontmoet, die zich een weinig snelder beweegt dan de gene, die naar C is, en die in ’t ront draait, gelijk zy rontom ’t middelpunt S, zo veroorzaakt de kringsche beweging van deze stoffe dat deze star een weinig van de rechte lijn, die de kring in ’t punt C raakt, afwijkt; en de snelte, daar in zy de stoffe overtreft, veroorzaakt dat zy hoger klimt, en dus de kromme lijn C 2 volgt, de welke zo veel te min van de rechte lijn afwijkt, die de kring raakt, als deze star vaster en dichter is, en als zy met groter snelte van N naar C gekomen is.

Hondertzevenëntwintigste LID.
Hoe de staertstarren in hun beweging volharden.

TErwijl zy dus deur deze draaikring A E I O voortgaat, verkrijgt zy zo grote beweging, dat zy lichtelijk van daar in an-dere draaikringen, en van daar weêr in anderen overgaan kan: in ’t welk twee dingen t’aanmerken zijn; ’t eerst is dat, als deze star van d’een draaikring in een ander overgaat, altijt iets van de stoffe van de gene, daar zy uit vertrekt, voor zich drijft, en niet geheellijk daar af ontslagen kan wezen voor dat zy al tamelijk diep in d’andere gekomen is. Tot een voorbeelt, als zy uit de draaikring A E I O vertrekt en omtrent 2 is, bevind zy zich noch met de stoffe van deze draaikring, die rontom haar draait, omringt, en kan niet geheellijk daar af ontslagen worden voor dat zy omtrent 3 in de draaikring A E V gekomen is. ’t Ander ding, ’t welk men aanmerken moet, is dat de loop van deze star een lijn aftrekt, die verscheidelijk gebogen is naar de verscheide bewegingen der draaikringen, daar zy deurgaat, gelijk men hier ziet dat het deel van deze lijn 2 3 4 geheel anders gebogen is dan het voorgaande deel N C 2, om dat de stoffe van de draaikring A E V van A deur E naar V draait, en de gene van de draaikring A E I O van A deur E naar I; en het deel van deze lijn 5 6 7 8 is byna recht, vermits de stoffe van de draaikring, in de welke zy is, op d’as X X draait. Voorts, de starren, die dus van d’een in d’ander draaikring overgaan, zijn de genen, die men staertstarren noemt, van de welken ik hier trachten zal alle de verschijnselen te verklaren.

Hondertachtëntwintigste LID.
Welk de voornaamste verschijnselen der staertstarren zijn.

DE voornaamste dingen, die men in hen aanmerkt, zijn dat zy d’een deur ’t een, en d’ander deur ’t ander gewest des hemels deurgaan, zonder daar in enige regel, die aan ons bekent is, te volgen; dat wy ook niet meer dan een, en noch weinig maanden, ja ook somtijts weinig dagen zien; dat zy in deze tijt nooit meer, of weinig meer, maar dikwijls veel min dan de helft van onze hemel deurlopen; dat, als zy beginnen te schijnen, zy zich tamelijk groot vertonen, ja zo dat hun zichtbare grootheit daar na niet veel vermeerdert, dan als zy een groot deel des hemels deurlopen; maar dat, als zy ten einde neigen, men hen allengs ziet afneemen, tot dat zy ophouden van zich te vertonen; en dat hun beweging ook in ’t begin, of weinig na ’t begin van hun verschijning, op haar krachtigst is, maar dat zy daar na allengs tot aan ’t einde verslapt. En my heugt niet dat ik 


van meer, als van een gelezen heb, die men omtrent de helft van onze hemel heeft zien deurlopen; te weten in ’t boek van Lotharius Sarsius, of Horatius Grassius, genoemt Libra Astronomica, daar hy ’er af spreekt, als van twee staertstarren; maar ik oordeel dat ’et niet meer dan een heeft geweest, daar af hy de geschiedenis uit twee Schrijvers, Regiomontanus en Pontanus, die haar met verscheide woorden verklaart hebben, getrokken heeft; te weten de gene, die men zegt, in ’t veertienhondertvijfenzeventigste jaar, onder de starren van de Maacht, verschenen te wezen, en in ’t begin zeer klein en traag in haar beweging was, en weinig daar na van wonderlijke grootheit wierd, en zo grote snelte verkreeg, dat zy, in ’t noorden deurlopende, daar in een dag dartig of veertig graden van een der grootste kringen afliep, die men in de werreltbol verdicht, en daar na allengs verdween by de starren van de noorder Visch, of by het teken van de Ram.

Hondertnegenëntwintigste LID.
Wat d’oorzaken dezer verschijnselen zijn.

VOorts, d’oorzaken van alle deze waarneemingen konnen hier lichtelijk verstaan worden. Want wy zien dat de staertstar, die wy daar beschreven hebben, de draaikring F op een andere wijze deurloopt, dan de draaikring Y, en dat ’er geen deel in de hemel is, deur ’t welk zy niet in dezer voegen deurlopen kan; en men heeft te denken dat zy ten naasten by de zelve snelte behoud, te weten de gene, die zy verkrijgt, met deur d’uiteinden dezer draaikringen te lopen, daar de stoffe des hemels zo gezwindelijk bewogen word, dat zy daar haar keer binnen weinig maanden afdoet, gelijk hier voor gezegt is; daar uit dan volgt dat deze staertstar, die niet meer dan omtrent de helft van zodanig een keer in de draaikring Y afdoet, en noch veel min in de draaikring F, en zelden meer in enige andere, zeer weinig maanden in een zelve draaikring kan blijven. En indien wy aanmerken dat wy haar niet konnen zien dan terwijl zy in d’eerste hemel is, dat is in de draaikring, naar welks middelpunt wy wonen, ja dat wy haar daar niet konnen aanschouwen, dan als zy zich van de stoffe der draaikring, van daar zy koomt, en die haar omringt en volgt, ontslagen heeft, zo zullen wy konnen verstaan waarom een zelve staertstar, schoon zy zich  altijt omtrent met een zelve snelte beweegt, en van een zelve grootheit blijft, echter in ’t begin van haar verschijning groter, en van snelder beweging moet schijnen, dan in ’t einde, en ook dat zy somtijts noch groter is, en snelder bewogen word in ’t midden van haar tijt, dan in ’t begin. Want indien wy stellen dat het oog des geens, die haar aanschout, naby ’t middelpunt van de draaikring F is, zo zal zy aan hem groter en snelder van beweging schijnen, als zy omtrent 3 is, daar hy haar eerst zal beginnen te zien, dan als zy omtrent 4 is, daar zy ophouden zal zich aan hem te vertonen, om dat de rechte lijn F 3 veel korter is, dan F 4, en om dat de hoek F 4 3 scherper is, dan de hoek F 3 4. Maar indien d’aanschouwer omtrent Y is, zo zal zonder twijffel deze staertstar groter, en snelder van beweging aan hem schijnen, als zy omtrent 5 zal wezen, daar hy haar eerst zal beginnen te zien, dan als zy omtrent 8 zal zijn, daar hy haar uit het gezicht verliezen zal. Maar zy zal noch groter en snelder, dan als zy omtrent 5 is, aan hem schijnen, als zy van 6 tot 7 deurloopt, om dat zy zeer na aan zijn ogen zal wezen: in voegen dat, zo wy deze draaikring Y voor d’eerste hemel nemen, daar wy in zijn, deze staertstar, in 5 zijnde, onder de starren van de Maacht zal gezien worden, en, terwijl zy tusschen 6 en 7 is, by ’t noorder aspunt; en daar zal zy schijnen in een dag dartig of veertig graden van een der grootste kringen der werreltbol te deurlopen. Eindelijk zal zy zich omtrent 8 verbergen, by de starren van de noorder Visch, op gelijke wijze als deze wonderlijke Staertstar van ’t veertienhondertvijfenzeventigste jaar, die, gelijk men zegt, van Regiomontanus waargenomen is.

Hondertendartigste LID.
Hoe ’t licht der vaste starren tot aan ’t aardrijk deurkomen kan.

MEn heeft hier reden om te vragen waarom wy de staertstarren niet langer konnen zien, zo haast als zy uit onze hemel vertrekken, en dat wy echter de vaste starren zien, schoon zy zeer verre van haar af zijn. Maar ’t verschil is hier in, dat het licht der vaste starren, uit hen zelven voortkomende, veel levendiger en krachtiger is dan dat van de staertstarren, die alleenlijk ’t licht, dat zy van de Zon ontleenen, tot ons weêrkaatsen. En zeker, indien men aanmerkt dat het licht van yder star in de doening bestaat, 


door de welke alle de stoffe van de draaikring, in de welke zy is, poogt van deze star te verwijderen, en dit volgens rechte lijnen, die men uit alle punten van haar vlakte trekken kan, en dat zy door deze middel de stoffe van alle d’andere draaikringen, die haar omringen, parst, en dit ook volgens de zelve rechte lijnen, of volgens de genen, die de regels van de wanschaduwing hen doen voortbrengen, als zy scheef en schuins van ’t een in ’t ander lighaam overgaan, gelijk ik in de Verregezichtkunde verklaart heb; zo zal men lichtelijk geloven dat het licht der starren, niet alleenlijk van dezen, als f F L D, de welken naast aan ’t aardrijk zijn, dat ik onderstel omtrent S te wezen, maar ook der gener, die veerder hier af zijn, als Y en diergelijken, tot aan onz gezicht deurkomen kan. Want dewijl de krachten van alle deze starren, (in welkers getal ik ook de Zon stel) by de genen der draaikringen gevoegt, die hen omringen, altijt gelijkwichtig onder hen zijn, zo word de kracht der stralen, van F naar S komende, wel vermindert naar de maat dat zy in de draaikring A E I O komen, door de tegenstant, die zy daar vinden, maar zy word echter niet geheel gebluscht, dan als haar stralen tot in ’t middelpunt S zijn deurgeraakt. Dieshalven, als zy tot aan d’aarde zijn gekomen, de welke een weinig van dit middelpunt afgelegen is, zo hebben zy noch krachten genoech overbehouden, om tegen onze ogen te werken. Desgelijks konnen de stralen, die van Y komen, hun werking tot aan d’aarde uitstrekken: want de tusschenstelling van de draaikring A E V vermindert niets van hun kracht, dan voor zo veel als zy hen wyder daar af maakt, om dat zy hen niet meer hier in tegenstaat, dat zy poging doet om van F naar Y te gaan, als zy hen hier in helpt, dat zy ook poogt om van F naar S te gaan. En dit zelve moet ook van d’andere vaste starren verstaan worden.

Honderteenëndartigste LID.
Dat de vaste starren misschien niet in de zelve plaatsen zijn, daar zy schijnen te wezen; en wat hemelwelf, of uitspansel is.

MEn kan hier ook aanmerken dat de stralen, die van Y naar d’aarde komen, schuins op de lijnen A E en V X vallen, de welken de vlakten vertonen, die de draaikringen S, F, Y van malkander scheiden; in voegen dat zy daar wanschaduwing lijden en krom worden: daar uit dan volgt dat men op aarde niet 


alle de starren ziet als in de plaatsen, daar zy warelijk zijn, maar dat men hen ziet als of zy in de rechte lijnen waren, die uit de plaatsen van de vlakte onzes hemels A E I O, deur de welken de genen van deze stralen deurgaan, die tot aan onze ogen komen, getrokken zijn; en misschien dat men ook een zelve star ziet, als of zy in twee of meer plaatsen was, en dat men haar dus voor veel telt. Want tot een voorbeelt, de stralen van de star Y konnen zo wel naar S komen, met schuins deur de vlakten van de draaikring f, als met deur de genen van de andere draaikring, met F getekent, deur te gaan, door welke middel men deze star op twee plaatsen moet zien, te weten tusschen E en I, en tusschen A en E. Maar dewijl de plaatsen, daar de starren dus gezien worden, vast blijven, en, gelijk het schijnt, niet verandert zijn sedert dat de Starrekenners daar op gemerkt hebben, zo dunkt my dat het uitspansel of hemelwelf niet anders is dan de vlakte, die deze draaikringen van malkander scheid, en die niet verandert kan worden, of de schijnbare plaatsen der starren moeten ook veranderen.

Honderttweeëndartigste LID.
Waarom wy de Staertstarren niet zien als zy uit onze hemel zijn.

WAt het licht der Staertstarren aangaat, dewijl het veel zwakker is dan dat van de vaste starren, zo heeft het niet krachts genoech om onze ogen te treffen, zo wy hen niet onder een hoek zien, die groot genoech is; in voegen dat hun afstant alleen veroorzaakt dat zy zich niet aan ons vertonen, als zy zeer verre van onze hemel af zijn. Want het is bekent dat hoe een lighaam veerder van ons af is, hoe het zich onder kleinder hoek vertoont. Maar als zy na genoech aan onze hemel zijn, zo konnen ’er verscheide oorzaken wezen, die ons beletten hen te zien eer zy daar geheellijk ingekomen zijn, schooon men zwarelijk kan weten welke van deze oorzaken warelijk de gene is, die ons daar in belet. Tot een voorbeelt, indien ’t oog van d’aanschouwer omtrent F is, zo zal hy de Staertstar, die hier vertoont word, niet beginnen te zien, dan als zy omtrent 3 gekomen zal wezen, en noch niet als zy omtrent 2 zal zijn, om dat zy noch niet geheellijk van de stoffe der draaikring, daar zy uitkoomt, ontslagen is, volgens ’t geen, dat hier voor daar af gezegt is: en hy zal haar echter konnen zien als zy omtrent 4 gekomen zal wezen, schoon ’er groter afstant  tusschen F en 4, dan tusschen F en 2 is. De reden hier af kan wezen dat de stralen van de star F, die naar 2 strekken, wanschaduwing lijden, of gebroken worden in de bovenvlakte van de stoffe des hemels A E I O, die noch omtrent de Staertstar gevonden word. Want deze wanschaduwing drijft hen af van de lootlijn, volgens ’t geen, dat ik in de Verregezichtkunde betoogt heb, vermits deze stralen veel zwarelijker deur de stoffe des hemels A E I O, dan deur de gene van de draaikring A E V X, deurdringen; en dit veroorzaakt dat ’er veel minder stralen tot aan de Staertstar deurkomen, dan ’er zonder deze wanschaduwing deurkomen zouden, en dieshalven dat, dewijl zy weinig stralen ontfangt, de genen, die zy naar ’t oog van d’aanschouwer weêrkaatst, niet krachtig genoech zijn om haar zichtbaar te maken. Maar daar is noch een ander reden, die zeer waarschijnelijk is, dat is dat, gelijk het zelve aangezicht van de Maan altijt d’aarde aanschout, ook yder Staertstar misschien een zijde heeft, die zy altijt naar ’t middelpunt van de draaikring, in de welke zy is, keert, en alleenlijk deze zijde heeft, die bequaam is om de stralen, die zy ontfangt, te weêrkaatsen: in voegen dat de Staertstar, die omtrent 2 is, noch de gene van zijn zijden, die bequaam is om ’t licht te weêrkaatsen, naar S gekeert heeft, en dieshalven niet van de genen, die omtrent F zijn, gezien kan worden; maar dat zy, omtrent 3 gekomen, deze zijde naar F gekeert heeft, en dus begint daar gezien te konnen worden. Want wy hebben grote reden van te denken, voor eerst dat terwijl de Staertstar van N deur C naar 2 deurgelopen is, de gene van haar zijden, die naar de star S gekeert was, meer verhit, of in haar kleine delen bewogen heeft geweest, en door ’t licht van deze star meer verdunt is, dan d’andere zijde; en daar na dat de kleinste, of, om zo te spreken, de zachtste deeltjes van de darde hooftstoffe, die op deze zijde van de vlakte der Staertstar waren, door deze roering daar van afgescheiden zijn, ’t welk haar bequamer heeft gemaakt om de stralen van ’t licht eer naar deze, dan naar d’andere zijde, te weêrkaatsen. Gelijk men door ’t geen, dat ik hier na van de natuur van ’t vuur zal zeggen, verstaan zal dat de reden, om de welke de gebrande kolen, gedooft wezende, zwart, en, tot asch gemaakt, wit zijn, hier in bestaat dat de doening van ’t vuur, alle de kleinste en zachtste delen der lighamen, die ’t verbrand, roerende, te weegbengt dat deze kleine deeltjes eerst alle de vlakten,



zo uitwendig, als inwendig, die in de pijpjes dezer lighamen zijn, komen dekken, en daar na van daar wechvliegen, en alleenlijk de grofste delen laten, die niet dus geroert konden worden; en hier uit koomt dat, indien het vuur gebluscht word, terwijl deze deeltjes noch de vlakten van ’t gebrande lighaam dekken, dit lighaam zwart schijnt, en in een kool verandert is: maar indien ’t zich zelf bluscht, na dat het de deeltjes, die ’t afscheiden kan, van dit lighaam afgescheiden heeft, zo is ’er niets overig gebleven, dan de grofste delen, te weten d’asch, die wit is, vermits zy, de doening van ’t vuur hebbende konnen tegenstaan, ook de doening van ’t licht kan tegenstaan, en dat weêrom kaatsen: want de witte lighamen zijn de bequaamsten van allen, om ’t licht weêrom te kaatsen, en de zwarten zijn ’er minst bequaam toe. Wyders, wy hebben reden van te denken dat deze zijde der Staertstar, die meest verdunt is, minder bequaam is om zich te bewegen, dan d’ander, om dat zy minst vast en dicht is, en dat zy by gevolg, naar de wetten der hantwerken, zich altijt naar de middelpunten der draaikringen, in de welken de Staertstar haar loop heeft, moet keren. Dus ziet men dat de pijlen zich in de lucht omkeeren, en dat altijt het lichtste van hun einden ’t laegste is als zy om hoog vliegen, en ’t hoogste als zy neêrvallen. De reden hier af is dat door deze middel de lijn, die de dunste zijde van de Staertstar, en ’t lichtste einde van de pijl aftrekt, een weinig korter is dan de gene, die van d’andere zijde, en van ’t ander einde afgetrokken word; gelijk hier het onderdeel van de weg der Staertstar, met N C 2 getekent, dat naar S gebogen is, een weinig korter is dan het bovendeel; en het deel des wegs 2 3 4, dat naar F gekeert is, is daar het kortste, en dus met d’anderen. Men zou noch veel andere redenen konnen verdichten, die ons beletten de Staertstarren te zien, terwijl zy buiten onze hemel zijn, vermits ’er zeer weinig behoeft om te weeg te brengen dat de vlakte van een lighaam bequaam is om de stralen van ’t licht weêrom te kaatsen, of om het te beletten; en van zodanige bezondere uitwerkingen, van de welken wy niet ervarentheit genoech hebben om te bepalen welken de ware oorzaken zijn, die hen voortbrengen, moeten wy ons vernoegen met enigen daar af te weten, door de welken zyvoortgebracht konnen wezen.


Honderdrieëndartigste LID.
Van de staert der Staertstarren, en van de verscheide dingen, die men daar in waargenomen heeft.

BEhalven d’eigenschappen der Staertstarren, die ik nu verklaart heb, is ’er noch een andere, die zeer aanmerkelijk is, te weten dit licht, dat zich als een staert of hairbos uitstrekt, ’t welk hen gemenelijk verzelt, en daar af zy hun naam verkregen hebben, van de welk men dit aanmerkt, dat hy altijt naar de zijde, die veerst van de zon af is, blinkt: in voegen dat, zo d’aarde even lijnrecht tusschen de Zon en de Staertstar staat, dit licht zich gelijkelijk aan alle zijden rontom de Staertstar verspreid; en als d’aarde buiten deze rechte lijn is, zo schijnt dit licht aan de zelve zijde, daar d’aarde is. Men noemt dit licht het hair van de Staertstar, als het voor de Staertstar gaat, ten opzicht van de beweging, die men in haar bemerkt, en men noemt het haar staert, als het de star volgt. De Staertstar van ’t veertienhondertvijfenzeventigste jaar had, toen zy eerst gezien wierd, een hairbos, dat voor haar ging, en in ’t einde van haar verschijning een staert, die haar volgde, vermits zy toen in een deel des hemels was, dat recht tegen over ’t geen stont, daar zy in ’t begin geweest had. Men aanmerkt ook dat deze staert, of dit hairbos groter of kleinder is, niet alleenlijk naar de mate van de schijnbare grootheit der Staertstarren, in voegen dat men geheel geen in de genen ziet, die zeer klein zijn, en dat men hem in alle d’anderen ziet verminderen, naar beloop dat zy, hun einde naderende, kleinder schijnen; maar ook naar de mate van de plaats, daar zy in zijn: in voegen dat, als men onderstelt het overige gelijk te wezen, het hair van de staertstar zo veel langer schijnt, als d’aarde veerder van de rechte lijn is, die men van de Staertstar naar de Zon kan trekken, ja als d’aarde zo verre daar af is, dat men ’t lighaam der Staertstar niet kan zien, om dat het door de stralen der Zon verduistert is, zo ziet men echter ’t uitterste van haar staert, of hairbos, die men dan een vuurbalk noemt, om dat hy de gestalte van een balk heeft. Eindelijk, men aanmerkt ook dat deze staert, of dit hairbos der Staertstarren somtijts een weinig breder, en somtijts een weinig smalder, dan naar gewoonte, is; dat hy somtijts recht, en somtijts een weinig gebogen is; en dat hy somtijtts naaukeuriglijk in de zelve kring zich vertoont, die men inbeeld deur de middelpunten der  Zon, en der Staertstar te gaan, en dat hy somtijts schijnt een weinig daar af te wijken. Van alle welke dingen ik hier pogen zal reden te geven.

Hondertvierëndartigste LID.
Waar in de wanschaduwing, die de staert der Staertstarren vertoont, bestaat.

OM dit te doen, moet ik een nieuw slach van wanschaduwing verklaren, van de welke ik in de Verregezichtkunde niet gesproken heb, vermits men dat niet in d’aardsche lighamen bemerkt. Het bestaat hier in, dat, dewijl de hemelsche bolletjes, of de deeltjes der tweede hooftstoffe, van de welken de hemel te zamengezet is, niet alle even groot, maar kleinder onder, dan boven Saturnus kring zijn, de stralen van ’t licht, de welken van de Staertstarren naar d’aarde komen, zodanig van de grootste bolletjes of delen tot de kleinsten deurgezonden zijn, dat zy, behalven dat zy hun loop lijnrecht volgen, zy ook een weinig, door middel dezer kleinste bolletjes of deeltjes, naar weêrzijden afwijken, en dus enige wanschaduwing lijden.

Hondertvijfëndartigste LID.
Verklaring van deze wanschaduwing.

LAat ons, tot een voorbeelt, deze print aanmerken, in de welk grote bolletjes op anderen, die veel kleinder zijn, steunen, en laat ons achten dat alle deze bolletjes in gedurige beweging zijn, gelijk wy hier voor de bolletjes, of de deeltjes van de tweede hooftstoffe beschreven heben: invoegen dat, zo een van hen naar enige zijde gedreven word, als tot een voorbeelt, indien de bol A naar B word gestoten, zo stoot zy in een zelve tijt tegen alle d’anderen, die derwaarts zijn gekeert, te weten alle de genen, die in de rechte lijn A B zijn, en maakt hen in dezer voegen aan deze doening deelachtig. Men heeft hier t’aanmerken dat deze doening wel in ’t geheel lijnrecht van A tot aan C voortgaat, maar dat alleenlijk een deel daar af dus van C tot B lijnrecht voortgaat, en dat het overige uitspat, en zich daar rontom naar D en E verspreid. Want de bol C kan het bolletje, met 2 getekent, niet naar B drijven, of zy drijft ook de bolletjes 1 en 3 naar D en E, en door deze middel ook alle de genen, die in de driehoek D C E zijn. Maar ’t is niet zodanig met de bol A, als zy


de twee andere bollen 4 en 5 naar C drijft: want hoewel de doening, daardoor zy hen drijft, van deze twee bollen zodanig ontfangen word, dat zy door hen naar D en E schijnt afgebogen te worden, zo strekt zy echter geheel naar C, zo uit oorzaak dat deze twee bollen 4 en 5, gelijkelijk van weêrzijden door de genen ondersteunt, die hen omringen, haar geheel aan de bol 6 overgeven, als ook om dat hun gedurige beweging te weegbrengt dat deze doening nooit gelijkelijk van twee zulke bollen enige tijt lang ontfangen kan worden, en dat, zo zy nu van d’een word ontfangen, die geschikt is om haar naar een zijde te trekken, zy terstont daar na van een ander ontfangen word, die geschikt is om haar naar de tegengestelde zijde te trekken; ’t welk veroorzaakt dat zy altijt de rechte lijn volgt. Maar als de bol C d’andere kleinsten 1 2 3 naar B drijft, zo kan des zelfs doening niet geheel door haar naar deze zijde gezonden worden; want schoon zy zich bewegen, zo zijn ’er echter altijt veel, die deze doening scheef ontfangen, en haar in een zelve tijt naar verscheide zijden trekken. Dieshalven, schoon de kracht, of de straal van deze doening, die lijnrecht van C naar B gaat, altijt de voornaamste is, zo deelt zy zich echter in ontellijke andere doeningen, die zwakker zijn, en zich van weêrzijden naar D, en naar E uitstrekken. Desgelijks, in-dien de bol F naar G gedreven word, zo gaat haar doening lijnrecht voort van F tot aan H, en, daar gekomen, strekt zich uit aan de bolletjes 7 8 9, die haar in veel stralen verdelen, van de welken de voornaamste naar G voortgaat; en d’anderen verspreiden zich naar D, en B. Maar men moet hier aanmerken dat, dewijl ik onderstel dat de lijn H C (volgens de welke de grootsten dezer bollen op de kleinsten gestapelt zijn) een kring is, de stralen der doening, door de welke zy voortgedreven worden, verscheidelijk, naar de maat van hun verscheide invallingen op de\ze 

kring, afwijken moet. Want de doening, die van A naar C koomt, zend haar voornaamste straal naar B, en verdeelt d’andere stralen gelijkelijk naar de twee zijden D en E, om dat de lijn A C deze rechthoekige kring ontmoet: en de doening, die van F naar H koomt, zend ook wel haar voornaamste straal naar H; maar als men onderstelt dat de lijn F H de kring op het scheefste, dat men kan, ontmoet, zo wijken d’andere stralen alleenlijk naar een zijde, te weten naar D, daar zy zich in de gehele ruimte verspreiden, die tuschen G en B is, en zijn altijt zo veel zwakker, als zy meer van de lijn H G afwijken. Eindelijk, indien de lijn F H niet zo scheef de kring ontmoet, zo zijn ’er enigen van deze stralen, die ook naar d’andere zijde afwij-ken, maar zy zijn zo veel te minder, en zwakker, als d’invalling op deze lijn schever is.

Hondertzesendartigste LID.
Verklaring der oorzaken, die de staerten der Staertstarren doen verschijnen.

NA dat men de redenen van dit alles wel begrepen heeft, kan men hen lichtelijk tot de stoffe des hemels, daar af alle de delen ront zijn, gelijk deze bollen, toepassen. Want hoewel ’er geen plaats is, daar deze delen des hemels merkelijk veel groter zijn dan de genen, die hen onmiddellijk volgen, gelijk deze bollen hier in de lijn C H vertoont zijn, nochtans dewijl zy allengs kleinder worden van Saturnus loopkring af tot aan de Zon, gelijk hier voor gezegt is, en dewijl deze verkleiningen volgens zodanige kringen geschied, als de geen, die hier door deze lijn C H vertoont word, zo kan men zich lichtelijk overreden dat ’er geen minder onderscheit is tusschen de genen, die boven Saturnus zijn, en tusschen de genen, die naar d’aarde strekken, als ’er tusschen de grootsten en kleinsten dezer bolletjes zijn, en dat by gevolg de stralen van ’t licht niet minder moeten afgebogen worden, dan de genen van de doening, daar af ik nu gesproken heb, zonder dat ’er ander onderscheit in is, dan dat, in plaats dat de stralen van deze doening in een plaats veel, en elders niet afwijken, de genen van ’t licht niet dan allengs afwijken, naar mate dat de delen des hemels, daar zy deurgaan, kleinder worden.  Tot een voorbeelt, indien S de Zon is, en 2 3 4 5 de loopkring, deur de welk d’aarde in de tijt van een jaar gevoert word, naar d’ordening der tekenen 2 3 4, en D E F G H de kring, die de plaats aanwijst, daar de hemelsche bolletjes, of de deeltjes des hemels ophouden gelijk te wezen, en allengs verminderen, en kleinder worden, tot aan de Zon, (welke kring, gelijk ik hier voor gezegt heb, niet effen rond is, maar veel enger naar d’aspunten, dan naar het Taanront) en C een staertstar, diens stant in onze hemel boven Saturnus is; zo moet men denken dat de stralen van de Zon, die naar deze staertstar gaan, door haar zodanig naar de kring D E F G H weêrgekaatst worden, dat het meeste deel der gener, die deze rechthoekige kring in ’t punt F ontmoeten, lootlijning naar 3 voortgaan, maar dat d’anderen zich een weinig rontom de lijn F 3, als naar 2 en naar 4 verspreiden; en dat  de genen, die schuins in ’t punt G vallen, niet alleenlijk recht uit naar 4 voortgaan, maar ook ten deel naar 3 gebogen worden; en dat de genen, die in H invallen, niet lijnrecht aan de loopkring der aarde met 2 3 4 5 getekent, geraken, maar alleenlijk naar 4 en 5 weêrgebogen worden, en dus ook met d’anderen; en eindelijk dat de genen, die deze kring in andere plaatsen treffen, gelijk naar E of naar D op gelijke wijze indringen, en ten deel met weêrkaatsing.

Hier uit blijkt dan dat, zo d’aarde in ’t punt van haar loopkring, met 3 getekent, is, wy deze staertstar met hair, dat gelijkelijk aan alle zijden verspreid is, zullen zien: want de krachtigste stralen, die lijnrecht van F naar 3 komen, vertonen haar lighaam, en d’anderen, zwakker zijnde, die gebogen wezende, ook van E naar G naar 3 komen, vertonen haar hair. Men heeft aan deze slach van Staetstar de naam van Roos gegeven. Desgelijks is klaarblijkelijk dat, zo d’aarde omtrent 4 is, wy ’t lighaam van deze staert-star 
moeten zien door middel der stralen, die de rechte lijn C G 4 volgen, en haar hairbos, of eer haar staert, alleenlijk naar een zijde gestrekt, en dit door middel der geboge stralen, die van H, en van alle d’andere plaatsen komen, de welken tusschen G en H naar 4 zijn. ’t Is ook klaarblijkelijk dat, zo d’aarde omtrent 2 is, wy de Staertstar moeten zien door middel der rechte stralen C E 2, en haar hairbos door middel van alle de geboge stralen, die tusschen de lijnen C E 2 en C D 2 deurgaan, en aan 2 weêr by malkander komen, zonder dat hier in enig ander onderscheit is, dan dat, als d’aarde in ’t punt 2 is, deze Staertstar ’s uchtens met haar hairbos, dat voor haar schijnt te gaan, verschijnen zal, en als d’aarde omtrent 4 is, zo zal men de Staertstar ’s avonts met een staert zien, die zy na zich slepen zal.

Hondertzevenëndartigste LID.
Verklaring van de verschijning der vuurbalken.

EIndelijk, indien d’aarde omtrent het punt 5 is, zo is klaarblijkelijk dat wy deze Staertstar niet konnen zien, uit oorzaak van de tusschenstelling der Zon, maar alleenlijk een deel van haar staert, of hair, die een vuurbalk zal schijnen, en des avonts of ’s morgens blinken, naar dat d’aarde nader aan ’t punt 4, of aan ’t punt 2 zal wezen: in voegen dat, zo d’aarde effen in ’t punt 5 is, even verre van de twee anderen afstaande, deze zelve Staertstar misschien twee vuurbalken aan ons zal vertonen, d’een des avonts, en d’ander ’s uchtens, en dit door middel der geboge stralen, die van H en D naar 5 komen. Ik zeg misschien, om dat, zo zy niet zeer groot is, haar stralen, dus gebogen zijnde, niet krachtig genoech zullen wezen om van onze ogen aangeschout te worden.

Hondertachtëndartigste LID.
Waarom de staert der Staertstarren niet altijt naaukeuriglijk recht is, noch recht tegen de Zon aanstaat.

VOorts, deze staert, of dit hairbos der Staertstarren schijnt niet altijt heel recht, maar somtijts een weinig krom, noch ook niet altijt in de zelve rechte lijn, of, ’t welk op een uitkoomt, in de zelve kring, die deur de middelpunten der Zon en der Staertstar deurgaat, maar wijkt ook somtijts een weinig daar af, en eindelijk, zy schijnt niet altijt even breet, maar somtijts smalder, of ook lichter, als  de stralen, die van de zijden komen, naar ’t oog vergaderen: want alle deze verscheidenheden moeten hier uit volgen, dat de kring D E F G H  niet recht ront is; en om dat des zelfs gestalte naar d’aspunten enger is, dan elders, zo moeten de staerten der Staertstarren daar rechter en breder zijn. Maar als zy zich dwars tusschen d’aspunten en het Taanront strekken, zo moeten zy krom wezen, en een weinig van de lijn afwijken, die tusschen de middelpunten der Zon, en der Staertstar deurgaat. Eindelijk, als zy zich daar in ’t lang uitstrekken, moeten zy lichter en smalder zijn, dan in d’andere plaatsen. En ik acht dat men nooit iets van de Staertstarren waargenomen heeft, (ten minsten van ’t geen, dat men voor geen verdichtsel, noch voor geen wonderdaat heeft te houden) daar af men hier d’oorzaak niet zal verklaart vinden. 

Hondertnegenëndartigste LID.
Waarom de vaste starren, en de Dwaalstarren niet met zodanige staerten verschijnen.

MEn kan alleenlijk noch een zwarigheit voorstellen, te weten waarom geen hairkranssen om de vaste starren, en ook om de hoogste Dwaalstarren Saturnus en Jupiter, op gelijke wijze, als om de Staertstarren, verschijnen. Maar men kan lichtelijk hier op antwoorden; voor eerst om dat deze hairkranssen ook niet om de Staertstarren gezien worden, als hun schijnbare middellijn niet groter is als de geen van de vaste starren, vermits de stralen, die deze hairkranssen maken, dan niet krachts genoech hebben. Voorts, wat de vaste starren aangaat, men moet aanmerken dat, dewijl zy hun licht in hen zelven hebben, en niet van de Zon ontleenen, zo ’er enig hairkrans om hen verscheen, die daar aan alle zijden gelijkelijk verspreid moest wezen, en by gevolg ook zeer kort, gelijk in de Staertstarren, die men Rozen noemt. En men ziet warelijk zodanig een hairkrans rontom hen: want hun gestalte is niet door een eenvormige lijn bepaalt; en men ziet hen aan alle zijden van stralen omringt: en misschien dat dit ook d’oorzaak is, die te weegbrengt dat hun licht zo flikkert en tintelt, schoon men noch andere redenen daar af geven kan. Wat Jupiter en Saturnus aangaat, ik twijffel niet of zy verschijnen ook somtijts met zodanig een hairkrans in de landen, daar de lucht zeer klaar en zuiver is; en ik weet dat ik ergens gelezen heb dat zulks waargenomen is, schoon ik de naam van de Schrijver vergeten heb. Wyders, ’t geen, ’t welk Aristoteles in ’t eerste boek der Verhevelingen, in ’t zeste Hooftdeel, zegt, dat d’Egyptenaars somtijts zodanige hairkranssen rontom de starren gezien hebben, moet, naar mijn oordeel, eer van deze Dwaalstarren, dan van de vaste starren verstaan worden; en dewijl hy zegt dat hy zelf zodanig een krans rontom een der starren, die in de dgie van de Hont staan, gezien heeft, zo moet dit door enige buitengewone wanschaduwing, die in de lucht geschiedde, of eer door enige ontsteltenis, of gebrek, in zijn ogen zijnde, gebeurt zijn; want hy voegt ’er by dat deze hairkrans zo veel te minder verscheen, als hy haar scherpelijk aanzag. (p.216}


Hondertenveertigste LID.
Hoe de Dwaalstarren hebben konnen beginnen zich te bewegen.

NA dat wy dus al ’t geen, dat tot de Staertstarren behoort, verklaart hebben, zo konnen wy op gelijke wijze de Dwaalstarren aanmerken, en onderstellen dat de star N niet zo vast en dicht is, of minder kracht heeft om in haar beweging lijnrecht te volharden, dan de bolletjes of deeltjes van de tweede hooftstoffe, die naar d’omtrek van onze hemel zijn, maar dat zy een weinig meer vastigheit en dichtheit hebben, dan de genen, die by ’t middelpunt zijn, daar de Zon is: daar uit dan volgt dat, zo haast deze star door de loop van deze hemel meêgevoert word, zy geduriglijk naar ’t middelpunt moet zakken, tot dat zy aan de plaats is gekomen, daar deze hemelsche bolletjes of deeltjes des hemels zijn, die noch meer noch min kracht hebben als zy, om in hun beweging te volharden. En dat, als zy dus verre afgezakt is, zy de Zon niet naderen, noch verder daar van af wijken zal, dan voor zo veel zy door enige andere oorzaken een weinig herwaarts en derwaarts gedreven word, maar dat zy alleenlijk in ’t ront rontom de Zon zal drajen, en dit met deze hemelsche bolletjes, of met deze deeltjes des hemels, die gelijk in krachten met haar zijn; en dat deze star in dezer voegen een Dwaalstar is. Want indien zy laeger naar de Zon afzakte, zo zou zy zich daar van hemelsche bolletjes, of van deeltjes des hemels omringt vinden, die een weinig kleinder zijn, en die by gevolg in kracht voor haar zouden wijken, behalven dat deze bolletjes of deeltjes, sterker roering hebbende, ook de roering van deze star zouden vermeerderen, en daar by haar kracht, die haar weêr zou doen opklimmen. In tegendeel, indien zy haar loop hoger van de Zon af had, zo zou zy daar hemelsche bolletjes, of deeltjes des hemels ontmoeten, die niet zo gezwindelijk geroert wierden, en dieshalven haar beweging verminderen, en die ook een weinig groter zijn, en dieshalven de macht zouden hebben om haar weêr naar de Zon te drijven. 
Honderteenënveertigste LID.
Welken de verscheide oorzaken zijn, die de Dwaalstarren in hun beweging konnen aftrekken. D’eerste oorzaak.

D’Andere oorzaken, die deze Dwaalstar een weinig herwaarts of derwaarts konnen trekken, zijn; voor eerst, dat de ruimte, in de welke zy draait, met alle de stoffe van d’eerste hemel, niet naaukeuriglijk ront is: want het is nootzakelijk dat in de plaatsen, daar deze ruimte groter is, de stoffe des hemels langsamelijker bewogen word, en aan deze Dwaalstar middel geeft om een weinig wijder van de Zon te verwijderen, dan in de plaatsen, daar deze ruimte kleinder is.

Honderttweeënveertigste LID.
Tweede oorzaak.

TEn tweeden, dat de stoffe van d’eerste hooftstoffe, zonder ophouden uit enigen der geburige draaikringen naar ’t middelpunt van de gene, die wy onze hemel noemen, vloejende, en van daar weêr naar enige anderen kerende, deze Dwaalstar verscheidelijk drijft, naar dat de plaatsen, daar zy is, verscheiden zijn.

Hondertdrieënveertigste LID.
Darde oorzaak.

TEn darden, dat de pijpjes, of kleine deurtochten, die de gedraaide deeltjes van deze eerste hooftstoffe in deze Dwaalstar gemaakt hebben, gelijk hier voor gezegt is, bequamer konnen wezen om de genen van deze gedraaide deeltjes, die van zekere gewesten des hemels komen, t’ontfangen, dan de genen, die van andere gewesten des hemels komen, ’t welk veroorzaakt dat d’aspunten van de Dwaalstar naar deze gewesten gekeert moeten wezen.

Hondertvierënveertigste LID.
Vierde oorzaak.

TEn vierden, dat alreê te voren enige beweging in deze Dwaalstar geweest kan hebben, die zy noch lange tijt daar na bewaart, schoon d’andere oorzaken, die hier verklaart zijn, daar tegen strijden. Want gelijk wy zien dat een tol hier af alleen,  dat een kint hem tusschen zijn vingers doet drajen, krachts genoech verkrijgt om daar na alleen enige minuten van een uur lang in zijn drajing te volharden, en misschien in deze tijt meer dan twee of drie duizent keren om zijn middelpunt te doen, schoon deze tol zeer klein is, en dat zo wel de lucht, die hem omringt, als d’aarde, die hem draagt, hem tegenstaan, en uit alle hun vermogen zijn roering vertragen: zo kan men ook lichtelijk geloven dat, indien een dwaalstar, van ’t begin van haar schepping af, op gelijke wijze geroert had geweest, dit alleen noch genoech zou zijn, om haar noch in de zelve beweging, zonder enige merkelijke vermindering, te doen volharden, om dat een lighaam, hoe het groter is, zo veel te langer de roering, die daar in gedrukt is, behouden kan, en dat deze during van vijf of zes duizent jaren, die de werrelt gestaan heeft, by de grootheit van een Dwaalstar geleken, niet zo lang is als een minuit by de kleinheit van een tol gestelt.

Hondertvijfënveertigste LID.
Vijfde oorzaak.

EIndelijk, dat de kracht, van dus in zijn roering te volharden, veel geduriger en bestandiger is in de Dwaalstarren, dan in de hemelsche stoffe, die hen omringt, en ook vaster in een grote, dan in een kleinder Dwaalstar. De reden hier af is, dat de mindere lighamen, naar de hoegrootheit van hun stoffe meer vlakte hebbende dan de genen, die groter zijn, meer dingen in hun weg ontmoeten, die hun roering beletten of afkeeren; en dat een deel van de stoffe des hemels, die in grootheit een Dwaalstar gelijk is, van veel kleine deeltjes te zamen is gezet, die alle in een zelve roering moeten overeenkomen, om de roering van de dwaalstar gelijk te wezen, en die, niet aan malkander vast zijnde, yder bezonder, door mindere oorzaken, van deze roering of beweging afgetrokken konnen worden. Hier uit volgt dan dat geen dwaalstar ooit zo gezwindelijk bewogen word, als de hemelsche bolletjes of deeltjes der stoffe des hemels, die haar omringen: want hoewel zy met der zelver roering gelijk is, door de welke zy met hen gevoert word, zo hebben zy echter noch meer andere roeringen, voor zo veel zy van malkander afgescheiden zijn. Hier uit volgt ook dat, als ’er enige oorzaak is, die de beweging dezer hemelsche bolletjes, of stoffe des hemels vermeerdert, of vertraagt, of afbuigt, deze zelve oorzaak niet zo vaer-diglijk, noch zo krachtiglijk de beweging van de Dwaalstar kan vermeerderen, of vertragen, of afbuigen.

Hondertzesënveertigste LID.
Hoe alle de Dwaalstarren hebben konnen gevormt worden.

INdien men dan alle deze dingen wel aanmerkt, zo zal men daar uit de redenen en oorzaken van al ’t geen konnen trekken, dat men tot hier toe van de Dwaalstarren heeft konnen waarneemen, en zien dat hier in niets is, ’t welk niet volmaaktelijk met de wetten der natuur, hier voor verklaart, overeenkoomt. Want niets belet ons t’achten dat deze grote ruimte, die wy d’eerste hemel noemen, eertijts in veertien, of in meer draaikringen gedeelt heeft geweest, en dat deze draaikringen zodanig geschikt waren, dat de starren, die zy in hun middelpunt hadden, allengs van veel vlakken zijn bedekt; in gevolg van ’t welk de kleinsten door de grootsten verwoest en vernietigt zijn, op gelijke wijze, als ik verhaalt heb: te weten men kan denken dat de twee draaikringen, die de twee starren, nu Jupiter en Saturnus genoemt, in hun middelpunten hadden, de grootsten waren, en dat ’er vier kleinder draaikringen om de geen van Jupiter waren, daar af de starren naar hem zijn gedaalt, en de vier kleine Dwaalstarren of lopers, die wy daar zien, uitmaken; daar na dat ’er twee anderen om de geen van Saturnus waren, welkers starren op gelijke wijze naar hem gedaalt zijn, ten minsten zo ’t waar is dat Saturnus dicht by zich twee andere mindere Dwaalstarren heeft, gelijk het schijnt te wezen; dat de Maan ook naar d’aarde gezakt is, toen de draaikring, die haar begreep, verwoest wierd; en eindelijk dat, toen de zes draaikringen, die Mercurius, Venus, d’Aarde, Mars, Jupiter, en Saturnus in hun middelpunten hadden, door een andere groter draaikring, in welks middelpunt de Zon was, verwoest waren, alle deze starren naar deze Zon zijn gedaalt, en zich daar op zodanig een wijze hebben geschikt, als zy noch heden daar verschijnen; maar dat, indien ’er noch enige andere draaikringen in de ruimte, die nu d’eerste hemel begrijpt, hebben geweest, de starren, die zy in hun middelpunten hadden, vaster en dichter dan Saturnus geworden, in Staertstarren zijn verandert. 

Hondertzevenënveertigste LID.
Waarom alle de Dwaalstarren niet even verre van de Zon af zijn.

DIeshalven, dewijl wy nu zien dat de voornaamste Dwaalstarren, Mercurius, Venus, d’Aarde, Mars, Jupiter en Saturnus hun loop in verscheide afstanden van de Zon af doen, zo moeten wy oordelen dat dit koomt van dat zy niet even vast en dicht zijn, en dat de genen, die de minste vastigheit en dichtheit hebben, naast aan de Zon komen. En wy hebben geen stoffe van vreemt te vinden dat Mars veerder daar af is, dan d’Aarde, schoon hy kleinder dan zy is, om dat de grootheit niet alleen de lighamen vast en dicht maakt, en dat hy vaster en dichter dan d’Aarde kan wezen, schoon hy niet zo groot is.

Hondertachtënveertigste LID.
Waarom de genen, die naast aan de Zon zijn, zich snelder bewegen dan de genen, die veerst daar af zijn; en nochtans bewegen haar vlakken, die zeer na daar aan zijn, zich trager dan enige Dwaalstar.

EN wy, ziende dat de Dwaalstarren, die nader aan de Zon zijn, zich snelder bewegen dan de genen, die veerder van haar af zijn, zullen menen dat dit koomt van dat de stoffe van d’eerste hooftstoffe, daar in de Zon bestaat, zeer gezwindelijk op haar as drajende, te meer de beweging der delen des hemels, die na aan de Zon zijn, vermeerdert, dan van de genen, die veerder van haar af zijn. En ondertusschen zullen wy niet vreemt vinden dat de vlakken, die zich op haar vlakte vertonen, tragelijker bewogen worden dan enige Dwaalstar; in voegen dat zy omtrent zesentwintig dagen besteden in hun omkeer af te doen, die zeer klein is, in plaats dat Mercurius geen drie maanden besteed in de zijne af te doen, die meer dan zestigmaal groter is, en dat Saturnus de zijne in dartig jaren voleindigt, die hy in geen hondert jaren zou konnen afdoen, zo hy niet snelder voortging dan deze vlakken, vermits de weg, die hy deurwandelt, omtrent twee duizent maal groter is dan de weg dezer vlakken. Want men kan achten dat het geen, ’t welk hen vertraagt, is, dat zy aan de lucht gevoegt zijn, die, gelijk ik hier voor gezegt heb, om de Zon moet wezen, om dat deze lucht zich uitstrekt tot naar Mercurius kring, of misschien nog veerder,  en om dat de delen, daar af hy te zamen gezet is, zeer ongeregelde gestalten hebbende, zich aan malkander hechten en vastmaken, en alleenlijk alle gelijk bewogen konnen worden: in voegen dat de genen, die op de vlakte van de Zon, met hun vlakken zijn, niet veel meer omkeeren rontom haar konnen doen, dan de genen, die naar Mercurius loopkring zijn, en by gevolg veel tragelijker moeten gaan: even gelijk men in een rad ziet, als het draait, dat de delen, die na aan des zelfs middelpunt zijn, veel tragelijker gaan dan de genen, die in des zelfs omtrek zijn.

Hondertnegenënveertigste LID.
Waarom de Maan rontom ’t Aardrijk draait.

EIndelijk, wy, ziende dat de Maan haar loop niet alleenlijk om de Zon, maar ook om d’Aarde heeft, zullen oordelen dat dit gekomen kan zijn van dat zy in de draaikring gedaalt is, die d’Aarde in haar middelpunt had, eer d’Aarde naar de Zon gedaalt was, gelijk vier andere dwaalstarren naar Jupiter gedaalt zijn; of eer van dat, dewijl zy niet min vast en dicht dan d’Aarde, en echter kleinder is, haar vastigheit en dichtheit oorzaak is van dat zy haar loop in gelijke afstant van de Zon moet nemen, en haar kleinheit dat zy daar zich snelder moet bewegen; ’t welk zy niet doen kan, dan met ook rontom d’Aarde te drajen. Dat, tot een voorbeelt, S de Zon zy, en N T Z de kring, volgens de welk d’Aarde en de Maan hun loop rontom haar nemen; in welk gewest van deze kring de Maan in ’t begin heeft geweest, zo heeft zy terstont naar A, dicht by d’Aarde T, moeten komen, vermits zy gezwindelijker voortging dan d’Aarde; en zy, in ’t punt A vindende dat d’Aarde met de lucht, en het deel des hemels, dat haar omringt, enige tegenstant aan haar deê, zo heeft zy naar B moeten afwijken; ik zeg eer naar B, dan naar D, om dat in dezer voegen de loop, die zy genomen heeft, minder van de rechte lijn afgeweken heeft geweest. En terwijl de Maan dus van A naar B gegaan is, heeft zy de stoffe des hemels, in de kring A B C D begrepen, geschikt om met de lucht en d’Aarde rontom het middelpunt T te drajen, en daar als een kleine draaikring te maken, die sedert altijt zijn loop behouden heeft, met de Maan en d’Aarde, volgens de kring T N Z, rontom de Zon. 

Hondertenvijftigste LID.
Waarom d’ Aarde op haar as draait.

DIt is echter niet d’ enige oorzaak, die d’ Aarde rontom haar as doet drajen. Want dewijl wy haar aanmerken als of zy eertijts een vaste star had geweest, die ’t middelpunt van een bezondere draaikring in de hemel besloeg, zo moeten wy denken dat zy van toen af in dezer voegen draaide, en dat de stoffe van d’ eerste hooftstoffe, die sedert altijt in haar middelpunt gebleven is, nu noch volhard met haar dus te bewegen.

Honderteenënvijftigste LID.
Waarom de Maan zich gezwindelijker beweegt dan d’ Aarde.

EN men zal geen stoffe hebben van zich hier over te verwonderen dat d’ Aarde byna dartig keren op haar as maakt, terwijl de Maan niet meer dan een doet, volgens de kring A B C D; want dewijl d’ omtrek van deze kring omtrent zestig maal groter is dan d’ omtrek van d’ Aarde, zo veroorzaakt dit dat de bewe-ging van de Maan noch tweemaal snelder is, dan die van d’ Aarde. En vermits de stoffe des hemels hen beide meêvoert, en zich waarschijnelijk zo snellijk omtrent d’ Aarde, als omtrent de Maan beweegt, zo acht ik dat ’er geen andere reden is, om de welke de Maan meer snelte heeft, als d’ Aarde, dan om dat zy kleinder is.

Honderttweeënvijftigste LID.Hondertdrieënvijftigste LID.
Waarom de Maan snelder loopt, en minder van haar streek afwykt, terwyl zy vol of nieu, dan terwijl zy in haar wassing of afneeming is.

MEn moet zich niet meer verwonderen van dat de Maan zich een weinig snelder beweegt, en alleszins min van haar streek afwijkt terwijl zy vol of nieu is, dat is als zy omtrent B of D is, dan terwijl zy aanwast, of afneemt, dat is als zy naar A, of naar C is. Want de stoffe des hemels, in de ruimte A B C D begrepen, bestaat uit deeltjes van de tweede hooftstoffe,die met de genen de welken naar N, en naar Z gevonden worden, gelijk zijn, en by gevolg een weinig groter, en een; weinig minder geroert als de genen, die naar K een weinig laeger als D zijn, 


maar in tegendeel kleinder en meer geroert dan de genen, die naar L hoger dan B zijn; en dit veroorzaakt dat zy zich lichtelijker met de genen vermengen, die naar N, en naar Z zijn, dan met de genen, dienaar K, of naar L zijn, en dat dieshalven de kring A B C D niet naaukeuriglijk ront, maar langer dan breet is, gelijk een airont, en dat, dewijl de stoffe des hemels in deze kring begrepen, tragelijker voortgaat tusschen A en C, dan tusschen B en D, de Maan, die zy met zich voert, daar ook tragelijker moet voortgaan, en daar groter buitenlopingen doen, zo met d’ Aarde of het Taanront te naderen, als daar van af te wijken.

Hondertvierënvijftigste LID.
Waarom de Dwaalstarren, of Lopers, die om Iupiter zijn, daar zeer snel hun keer doen, en waarom het niet desgelijks met de genen is, die men zegt om Saturnus te wezen.

WYders, men zal zich ook niet verwonderen van dat de twee Dwaalstarren, die men zegt by Saturnus te wezen, zich zeer langsamelijk, ja misschien geheel niet, om hem bewegen; en, in tegendeel, dat de vier, die om Jupiter zijn, zich daar zeer snellijk bewegen, en dat de genen, die naast aan hem zijn, snelder dan d’ anderen bewogen worden. Want men kan denken dat d’ oorzaak van deze verscheidenheit is dat Jupiter, gelijk de Zon en d’ Aarde, op zijn as draait, en dat Saturnus, die de hoogste Dwaalstar is, altijt met een zelve zijde naar ’t middelpunt van de draaikring, die hem in zich begrijpt, gekeert is, even gelijk de Maan en de Staertstarren.

Hondertvijfënvijftigste LID.
Waarom d’ aspunten van d’ Evenaar, en de genen van het Taanront verre van malkander af zijn.

MEn zal meê niet verwondert wezen van dat d’ as, op de welke d’ Aarde haar omkeer in een dag doet, niet evenwijdig met d’ as van het Taanront is, op de welke zy haar keer in een jaar doet, en dat hun afwijking, die ’t onderscheit van zomer en winter maakt, meer dan drieëntwintig graden groot is. Want de jarelijksche beweging van d’ Aarde in het Taanront is voornamelijk bepaalt door de loop van alle de hemelsche stoffe, die om de Zon draait, gelijk hier uit blijkt, dat alle de Dwaalstarren hier in eenstemmig zijn, dat zy hun loop omtrent volgens het Taanront nemen. Maar dit zijn de delen van ’t uitspansel, van daar de gedraaide deeltjes der eerste hooftstoffe komen, die de bequaamsten zijn om deur de pijpjes en deurtochten van d’ Aarde te gaan, de welken de stant van d’ as bepalen, op de welke zy yder dag haar keer doet; gelijk deze gedraaide deeltjes ook de stiering van de zeilsteen veroorzaken, zo hier na gezegt zal worden. En dewijl wy de gehele ruimte, in de welke nu d’ eerste hemel is, aanmerken als de genen, die eertijts veertien of meer draaikringen heeft begrepen, in welkers middelpunten starren waren, die in Dwaalstarren verandert zijn, zo konnen wy niet verdichten dat d’ assen, op de welken alle deze starren bewogen wierden, naar een zelve zijde gekeert waren, om dat zulks niet met de wetten der natuur overeenstemmen zou, gelijk hier voor getoont is. Maar wy hebben reden om te denken dat d’ aspunten van de draaikring die d’ Aarde in haar middelpunt had, byna naar de zelve delen van ’t uitspansel strekten, naar de welken noch heden d’ aspunten van d’ Aarde zijn, op de welken zy yder dag haar keer doet, en dat de gedraaide deeltjes, die van deze gewesten des uitspansels komen, bequamer zijnde om in haar pijpjes en deurtochten te gaan, dan de genen, die van andere plaatsen komen, haar in deze stant houden.

Hondertzesënvijftigste LID.
Waarom zy allengs malkander naderen.

MAar ondertusschen, dewijl de keer, die d’ Aarde in de tijt van een jaar in het Taanront, en de geen, die zy dagelijks op haar as doet, bequamelijker gedaan zou worden, zo d’ as van d’ Aarde, en de gene van het Taanront evenwijdig waren, zo veranderen allengs, en by gevolg van tijt d’ oorzaken, die zulks beletten, ’t welk doet dat d’ Evenaar allengs het Taanront nadert.

Hondertzevenënvijftigste LID.
D’ algemene oorzaak van alle de veranderingen, die men in de bewegingen der starren aanmerkt.

EIndelijk, alle de verscheide dwalingen der Dwaalstarren, die altijt meer of min van de kringsche beweging, daar toe zy voornamelijk geschikt zijn, afwijken, zullen geen stoffe van verwondering geven, zo men aanmerkt dat alle de lighamen, die in de werrelt zijn, malkander raken, zonder dat ’er iets ydel kan wezen: in voegen dat ook de genen, die veerst afgelegen zijn, altijt enigsins tegen malkander werken, en dit door bemiddeling der gener, die tusschen beide zijn, schoon hun werking niet zo groot, noch gevoelig is, om dat zy veerder afgelegen zijn; en dieshalven dat de bezondere beweging van yder lighaam geduriglijk, hoe weinig het ook is, in zo veel verscheide wijzen afgekeert en belet kan worden, als ’er verscheide andere lighamen zijn, die in de werrelt bewogen worden. Ik zal hier niets meer byvoegen, om dat my dunkt dat ik hier reden van al ’t geen heb gegeven, dat men in de hemelen waarneemt, en dat wy van verre konnen zien: maar ik zal hier na trachten op gelijke wijze al ’t geen, dat op d’ Aarde verschijnt, te verklaren, en hier in zullen veel dingen aan te merken zijn, om dat wy haar van nader by zien.


 
VIERDE DEEL 
DER BEGINSELEN 
van de 
WYSBEGEERTE. 
Van d’ Aarde.

Eerste LID. 
Dat men, om de ware oorzaken van ’t geen te vinden,’t welk op d’ Aarde is, d’ onderstelling, alreê genomen, moet behouden, schoon zy valsch is.

HOewel ik niet wil dat men geloven zal dat de lighamen van deze zichtbare werrelt op zodanig een wijze, als ik hier voor beschreven heb, voortgebracht zijn, gelijk ik te voren genoech vermaant heb, zo ben ik echter verplicht hier noch de zelve stelling te behouden, om ’t geen, dat op aarde is, te verklaren; op dat, indien ik klaarblijkelijk toon (gelijk ik hoop te doen) dat men door deze middel zeer verstanelijke en zekere redenen van alles, dat men daar bemerkt, kan doen, wy stoffe zullen hebben van te besluiten dat, schoon de werrelt in ’t begin niet dus gemaakt, en dat zy onmiddellijk van God geschapen is, alles, dat daar in is begrepen, echter nu van een zelve natuur is, als of het dus voortgebracht was.

Tweede LID. 
Hoedanig de voortbrenging van d’ Aarde, volgens deze stelling, geweest heeft.

LAat ons dan verdichten dat deze Aarde, daar wy zijn, eertijts een star heeft geweest, die alleenlijk uit de stoffe van d’ eerste hooftstoffe bestond, en het middelpunt van een dezer veertien draaikringen besloeg, de welken in de ruimte begrepen was, die wy d’ eerste hemel noemen; in voegen dat zy nergens in van de Zon verschilde, dan dat zy kleinder was: maar dat de delen van haar stoffe, die niet zo klein en fijn waren, zich allengs aan malkander bonden, en, op haar vlakte vergaderende, daar wolken hebben gemaakt, of andere lighamen, die dikker en duisterder zijn, even gelijk de vlakken, die men geduriglijk op de vlakte der Zon ziet voortkomen, en weinig daar na weêr verstrooit worden; en dat, dewijl deze duistere lighamen ook weinig tijts, na dat zy voortgebracht waren, verstrooit wierden, de delen, die ’er van overbleven, en die, grover zijnde dan de genen der twee eerste hooftstoffen, de vorm van de darde hooftstoffe hadden, zich verwardelijk rontom deze Aarde op malkander hebben gehoopt, en, haar van alle zijden omringende, een lighaam gemaakt, dat byna gelijk is met de lucht, die wy ademen: En eindelijk dat, dewijl deze lucht zeer groot en dik is geworden, de duistere lighamen, die geduriglik op de vlakte van d’ Aarde voortgebracht wierden, daar niet zo lichtelijk als te voren verstrooit en verwoest konden worden, en dit zodanig, dat zy haar allengs geheel bedekt en verduistert hebben; ja dat misschien veel zodanige lighamen zich op malkander hebben gehoopt, ’t welk de kracht van de draaikring, die haar begreep, zodanig heeft vermindert, dat zy geheel verwoest is, en dat d’ Aarde, met de lucht, en de duistere lighamen, die haar omringden, zo verre, als zy nu is, naar de Zon is gedaalt.

Darde LID.  
Verdeeling van d’ Aarde in drie gewesten; en de beschrijving van ’t eerste gewest.

EN indien wy haar in de staat aanmerken, in de welke zy een weinig te voren, eer zy dus naar de Zon gedaalt is, geweest moet hebben, zo zullen wy daar drie zeer verscheide gewesten konnen bekennen; daar af ’t eerste en laegste, hier met I getekent, alleenlijk de stoffe van d’ eerste hooftstoffe schijnt te begrijpen, die daar op gelijke wijze bewogen word als de gene, die in de Zon is, en die van geen andere natuur is, dan dat zy misschien niet zo zuiver, en dat zy grover is, vermits zy niet zo, geljk de gene van de Zon, die geduriglijk de stoffe van haar vlakken buiten zich werpt, gezuivert kan worden. En deze reden zou my byna konnen overreden dat de ruimte I nu byna met de 


stoffe van de darde hooftstoffe alleen vervult is, die door de grover delen van d’ eerste hooftstoffe, zich op malkander hopende, te zamen gezet zijn, indien my niet dacht dat, indien dit dus was, d’ Aarde zo vast en dicht zou wezen, dat zy niet zo na aan de Zon zou konnen blijven, als zy nu doet; behalven dat men noch verscheide redenen kan vinden, die niet toelaten dat ’er iets anders, als de zuiverste stoffe van d’ eerste hooftstoffe, in de ruimte I kan wezen: want de delen van deze stoffe, die meest geschikt zijn om zich aan malkander te hechten, worden misschien door ’t lighaam van het tweede gewest belet daar in te komen; en haar roering heeft misschien ook zo grote kracht, als zy in deze ruimte besloten is, dat zy niet alleenlijk belet dat enigen van haar delen te zamen gevoegt blijven, maar dat zy ook allengs enige delen van ’t lighaam, dat haar omringt, aftrekt.

Vierde LID. 
Beschrijving van het tweedegewest.

WAnt het tweede of middel gewest, hier met M getekent, is met een zeer dik of duister, en zeer dicht of gesloten lighaam gevult; in voegen dat het geen groter pijpjes in zich heeft, dan de genen, die aan de gedraaide deeltjes der stoffe van d’ eer-ste hooftstoffe deurgang geven; vermits het alleenlijk van de delen dezer stoffe gemaakt is, die, boven maten klein zijnde, geen groter tusschenheden tusschen hen hebben konnen laten, toen zy zich aan malkander gevoegt hebben. En men ziet by ervarentheit dat de vlakken der Zon, die op gelijke wijze voortgebracht worden, als dit lighaam M voortgebracht is, van geen andere natuur, als dit, zijn, uitgezondert dat zy veel kleinder, en niet zo dicht gesloten zijn, en de deurgang van ’t licht beletten; ’t welk betoont dat de pijpjes, die zy hebben, niet groot genoech zijn om de deeltjes of bolletjes der tweede hooftstoffe t’ ontfangen: want indien zy zodanige pijpjes in zich hadden, zo zouden zy zonder twijffel recht en effen genoech zijn, om ’t licht niet te beletten; vermits zy in een stoffe gemaakt zouden wezen, die in ’t begin zeer zacht en vloedig heeft geweest, en alleenlijk uit zeer kleine delen, die licht te buigen waren, bestond.

Vijfde LID. 
Beschrijving van het darde gewest.

DOch deze twee eerste en laegste gewesten van d’ Aarde betreffen ons weinig, om dat nooit levendig mensch daar toe gekomen is. Maar wy zullen veel meer dingen in het darde gewest aan te merken hebben, om dat, gelijk wy hier na tonen zullen, alle de lighamen, die wy omtrent ons zien, daar in moeten voortgebracht worden. Doch hier vertoont zich noch niets anders, dan een verwarde ophoping der deeltjes van de darde hooftstoffe, die niet zo engelijk te zamen zijn gevoegt, of daar is noch veel stoffe van de tweede hooftstoffe onder hen; en om dat wy hun natuur zullen konnen kennen, indien wy naaukeuriglijk aanmerken op wat wijze zy voortgebracht zijn, zo zullen wy ook een volmaakte kennis van alle de lighamen, die daar af gemaakt zijn, verkrijgen.

Zeste LID. 
Dat de deeltjes der darde hooftstoffe, die in dit darde gewest zijn, tamelijk groot moeten wezen.

EN eerstelijk, dewijl deze deeltjes der darde hooftstoffe uit d’ ontbinding of verstrojing der wolken of vlakken zijn gekomen, die eertijts op d’ Aarde voortgebracht wierden, toen zy noch met de Zon gelijk was, zo moet yder van hen uit veel andere noch veel kleinder deeltjes bestaan, die tot d’ eerste hooftstoffe behoorden, eer zy te zamen gevoegt waren. Zy moeten ook dicht en groot genoech wezen, om niet door de bolletjes van de stoffe des hemels, die geduriglijk rontom hen heen rollen, gebroken te konnen worden. Want alle de genen, die dus hebben konnen gebroken worden, hebben niet de vorm van de darde hooftstoffe behouden, maar de gene van d’ eerste hooftstoffe weêr aangevat, of de vorm van de tweede verkregen.

Zevende LID. 
Dat zy door de doening der twee andere hooftstoffen verandert konnen worden.

MAar hoewel deze deeltjes der darde hooftstoffe groot, dicht en vast genoech zijn om door d’ ontmoeting der bolletjes van de twee hooftstoffe niet geheellijk verstrooit te konnen zijn, zo konnen zy echter een weinig door hen verandert, ja ook by gevolg van tijt geheellijk verwoest worden, om dat yder van deze deeltjes van veel te zamen is gezet, die, de vorm van d’ eerste hooftstoffe gehad hebbende, zeer klein en buigelijk moet wezen.

Achtste LID. 
Dat zy groter zijn dan de bolletjes der tweede hooftstoffe, maar niet zo dicht, en minder bewogen.

EN om dat deze delen der eerste hooftstoffe, in de welke de delen der darde hooftstoffe bestaan, veel verscheide gestalten hebben, zo hebben zy zich niet zo effen en van pas te zamen konnen voegen, of daar zijn noch veel tusschenheden tusschen hen gebleven, die zo eng zijn, dat zy niet, dan van de dunste en vloedigste stoffe dezer eerste hooftstoffe, gevult konnen worden; en dit veroorzaakt dat de delen van de darde, die daar af te zamen gezet worden, niet zo dicht of vast, noch tot zo krachtig een roering, als de genen van de tweede hooftstoffe, bequaam zijn, hoewel zy groter worden bevonden. Daar by, deze delen der tweede hooftstoffe zijn ront, ’t welk hen zeer bequaam tot de roering maakt, in plaats dat de genen van de darde hoofstoffe nootzakelijk ongeregelde en verscheide gestalten moeten hebben, uit oorzaak van de wijze, daar door zy voortgebracht zijn.



Negende LID.
Hoe zy in ’t eerst te zamen vergadert zijn.

HIer staat aan te merken dat, toen d’Aarde, gelijk de vaste starren, noch in haar eige draaikring, en noch niet naar de Zon afgedaalt was, hoewel deze delen van de darde hooftstoffe, die alreê rontom haar waren, geheellijk van malkander gescheiden waren, zy zich echter niet verwardelijk in de gehele hemel verspreidden, maar op malkander gehoopt lagen en bleven, gelijk zy hier in de kring M vertoont worden, om dat de bolletjes of deeltjes der tweede hooftstoffe, die een draaikring om deze Aarde maakten, en vaster en dichter waren, hen geduriglijk naar hun middelpunt I dreven, met te pogen daar af te verwijderen.

Tiende LID.
Dat ’er tusschen hen verscheide tusschenheden zijn gebleven, die van de stoffe der twee andere hooftstoffen gevult zijn.

MEn moet ook aanmerken dat, hoewel zy dus op malkander lagen, zy nochtans, uit oorzaak van d’ongelijkheit en ongeregeltheit van hun gestalten, en om dat zy dus zonder ordening 
 
op malkander waren gehoopt, naar de mate dat zy voortgebracht waren, niet zo geparst, noch zo effen gevoegt konden worden, of daar bleven noch tusschen hen veel tusschenheden, die groot genoech waren om vrije deurgang, niet alleenlijk aan de stoffe van d’eerste, maar ook van de tweede hooftstoffe, te geven.

Elfde LID.
Dat van de bolletjes of deeltjes der tweede hooftstoffe in ’t begin de genen, die na aan d’Aarde waren, kleinder hebben geweest, dan de genen, die een weinig hoger bevonden wierden.

WYders, men heeft t’aanmerken dat onder de bolletjes of deeltjes der tweede hooftstoffe, die in deze tusschenheden gevonden wierden, de genen, die de laegsten waren, ten opzicht van d’aarde, een weinig kleinder waren dan de genen, die hoger wierden bevonden; en dit om gelijke reden, als hier voor gezegt is, dat de genen, die omtrent dezen zijn, allengs kleinder worden bevonden, naar dat zy nader aan des zelfs vlakte zijn; en dat alle deze bolletjes of deeltjes der tweede hooftstoffe, die in ’t hoogste gewest der Aarde waren, niet groter konden wezen dan de genen, die nu omtrent de Zon, beneden Mercurius kring, zijn, maar dat zy misschien kleinder waren, om dat de Zon groter is, dan d’Aarde ooit heeft geweest; daar uit dan volgt dat zy kleinder waren dan de genen, die tegenwoordig in dit zelve gewest van d’Aarde zijn, vermits dezen, veerder van de Zon af zijnde, dan de genen, die onder Mercurius kring zijn, nootzakelijk by gevolg groter moeten wezen.

Twaalfde LID.
Dat de pijpjes, deur de welken zy tusschen de delen van ’t darde gewest deurgingen, enger waren.

MEn moet hier noch aanmerken dat, naar mate dat deze aardsche delen van dit hoogste gewest voortgebracht zijn, zy ook zodanig op malkander zijn gehoopt, dat de tusschenheden, die tusschen hen gebleven zijn, alleenlijk naar de grootheit dezer kleinste delen van de tweede hooftstoffe hebben geschikt geweest; ’t welk veroorzaakt heeft dat, toen ’er anderen, die groter waren, volgden, zy daar geen vrije deurgang hebben gevonden. 
Dartiende LID.
Dat de grootste delen van dit darde gewest niet altijt de laegsten hebben geweest.

MEn moet eindelijk aanmerken dat toen dikwijls gebeurt is dat enigen uit de grootsten en vaststen dezer delen der darde hooftstoffe boven enige anderen, kleinder zijnde, geweest hebben, om dat zy, alleenlijk een eenvormige beweging rontom d’as van d’Aarde hebbende, en zich lichtelijk aan malkander houdende, uit oorzaak van d’ongeregeltheit van hun gestalten, schoon zy door de delen van de tweede hooftstoffe zo veel te krachtiger naar het middelpunt van d’aarde gedreven wierden, als zy groter en vaster waren, zich niet altijt zodanig van de genen konden ontslaan, die niet zo krachtig waren, om laeger te dalen, en dat zy dus ten naasten by de zelve ordening behielden, naar de welken zy gevormt waren, in voegen dat de genen, die van de vlakken quamen, de welken lest verstrooit wierden, de lesten waren.

Veertiende LID.
Van d’eerste vorming van verscheide lighamen in ’t darde gewest der Aarde.

TOen dan d’aarde, in deze drie gewesten onderscheiden, naar de zon afgedaalt is, te weten na dat haar draaikring vernietigt was, zo kon dit geen grote verandering in de twee laegsten veroorzaken, maar wel in de hoogste, die zich eerstelijk in twee, daar na in drie, sedert in vier, en in gevolg in veel verscheide lighamen heeft moeten verdelen.

Vijftiende LID.
Welken de voornaamste doeningen zijn, door de welken deze lighamen voortgebracht zijn.

EN ik zal hier trachten te verklaren op welke wijze deze lighamen hebben moeten voortgebracht worden. Maar eer ik dit aanvang, heeft men hier drie of vier voorname doeningen, in de welken deze voortbrenging bestaat, t’aanmerken. D’eerste is de beweging of roering der hemelsche bolletjes, of deeltjes der stoffe des hemels, in ’t algemeen aangeschout. De tweede bestaat in ’t geen, dat men zwaarheit noemt: de darde  in ’t licht, en de vierde in de hitte. By de beweging der hemelsche bolletjes, of der deeltjes van de stoffe des hemels in ’t algemeen versta ik hun gedurige roering, die zo groot is, dat zy niet alleenlijk genoech is om hen jarelijks een grote keer om de Zon, en een ander dagelijks om d’Aarde te doen gaan, maar ook om hen ondertusschen op verscheide andere wijzen te bewegen. En vermits zy, hun loop naar enige zijde genomen hebbende, altijt zo veel, als aan hen mogelijk is, daar in lijnrecht, of zo na lijnrecht, als zy konnen, volharden, zo veroorzaakt dit dat deze hemelsche bolletjes, of deeltjes der stoffe des hemels, met de deeltjes der darde hooftstoffe vermengt, in de welken alle lighamen van ’t darde gewest der aarde bestaan, daar in verscheide uitwerkingen voortbrengen, daar af ik hier de voornaamste drie aanmerken zal.

Zestiende LID.
D’eerste uitwerking van deze eerste doening, de welke is de lighamen deurschijnig te maken.

D’Eerste uitwerking is dat zy alle deze aardsche lighamen, die week zijn, en uit zo kleine deeltjes van de darde hooftstoffe bestaan, dat deze bolletjes of delen der tweede hooftstoffe rontom hen naar alle zijden konnen komen, deurschijnig maken. Want dewijl zy deur de pijpjes dezer lighamen geduriglijk herwaarts en derwaarts bewogen worden, en macht hebben om der zelver deeltjes van stant te veranderen, zo maken zy lichtelijk daar in voor zich rechte wegen, of ten minsten zo recht, dat zy bequaam zijn om de doening van ’t licht daar deur te doen gaan. In dezer voegen bevinden wy op aarde dat ’er geen zuivere vocht, uit kleine deeltjes bestaande, is, of hy is deurschijnig. Want wat het quikzilver aangaat, zijn deeltjes zijn zo dik, en zo op malkander geparst, dat zy niet aan de bolletjes of deeltjes der tweede hooftstoffe rontom hen deurgang toelaten, maar alleenlijk aan de genen van d’eerste hooftstoffe. En wat d’inkt, melk, bloet, of andere diergelijke vochten aangaat, die niet zo zuiver en enkel zijn, in hen zijn zeer grove delen, daar af yder een lighaam in ’t bezonder maakt, gelijk yder karreltje zant of stof doet, de welken hen beletten deurschijnig te wezen. Voorts, wat de harde lighamen aangaat, men kan bemerken dat alle de genen deurschijnig zijn, die van enige deurschijnige vochten zijn gemaakt, welkers delen allengs aan malkander vat hebben gekregen, zonder  dat ’er onder hen iets vermengt is, ’t welk hun ordening verandert heeft. Maar in tegendeel, dat alle de genen duister zijn, welkers delen door enige vreemde kracht, die niet naar de roering der hemelsche bolletjes of stoffe des hemels luisterde, te zamen zijn gevoegt. Want hoewel ook in deze lighamen veel pijpjes zijn gebleven, deur de welken de hemelsche bolletjes, of de delen der tweede hooftstoffe herwaarts en derwaarts deur konnen komen, zo konnen zy echter, vermits deze pijpjes in veel plaatsen gestopt of gebroken zijn, de doening van ’t licht niet deurlaten, de welke alleenlijk bequaam is om deur rechte wegen, of ten minsten die zo dienstig als rechte wegen zijn, deur te komen.

Zeventiende LID.
Hoe de harde en dichte lighamen deurschijnig konnen wezen.

MAar om te verstaan hoe het mogelijk is dat een zeer hard en dicht lighaam, gelijk glas of kristal, genoech pijpjes konnen hebben om deurgang aan de stralen van ’t licht, van alle zijden komende, of aan de stoffe des hemels te geven, en dus ’t geen hebben, ’t welk, gelijk ik gezegt heb, in een lighaam vereischt word om het deurschijnig te maken, zo kan men veel appelen, of bollen aanmerken, die tamelijk groot en glat zijn, en in een net besloten, en zodanig te zamen geparst, dat zy alle te zamen een hard lighaam uitmaken: want naar welke zijde dit lighaam ook gekeert is, het zal pijpjes in zich behouden, deur de welken lode hagel, daar op geworpen, door de kracht van zijn zwaarheit, lichtelijk lijnrecht, of omtrent lijnrecht, naar ’t middelpunt van d’aarde zal vallen; en indien men zo veel van deze hagel op dit harde lighaam werpt, dat alle de deurgangen, daar hy deur kan komen, daar door gestopt worden, zo zal in de zelve ogenblik, in de welk de bovenste korrelen de genen drukken, die onder hen zijn, deze doening van hun zwaarte lijnrecht tot aan de laegsten deurgaan; en in dezer voegen zal men ’t afbeeltsel van een zeer hard en dicht lighaam hebben, dat daar by ook deurschijnig is, vermits het niet nodig is dat de delen der tweede hooftstoffe rechter deurgangen hebben, om de doening van ’t licht deur te laten, als de genen zijn, deur de welken deze korrelen van lode hagel tusschen deze appelen deurkomen. 
Achtiende LID.
De tweede uitwerking van d’eerste doening, de welke is de vochten te zuiveren, en hen in verscheide lighamen te delen.

DE tweede uitwerking, die door de roering van de fijne stoffe in d’aardsche lighamen voortgebracht word, voornamelijk in de genen, die vochtig en week zijn, is dat zy, als ’er tweeder- of meerderhande delen, verwardelijk te zamen vermengt, in deze lighamen zijn, hen of scheid, en twee of meer verscheide lighamen daar af maakt, of hen met malkander gelijk maakt, en gelijkelijk in alle de plaatsen van dit lighaam verspreid, en dat zuivert, en te weegbrengt dat yder van zijn druppels d’ander gelijk is. De reden hier af is dat zy, van alle zijden tusschen deze aardsche delen, die ongelijk zijn, deursluipende, geduriglijk de genen stoot, die, uit oorzaak van hun grootheit, of van hun gestalte, of stant, in de wegen, daar zy deurgaat, meer dan d’anderen uitsteeken, tot dat zy hun stant zodanig verandert heeft, dat zy gelijkelijk deur alle de plaatsen van dit lighaam verspreid, en zo effen en gelijk met d’anderen zijn, dat zy haar bewegingen niet meer beletten; of indien zy dus niet geëffent konnen worden, zo scheid zy hen geheellijk van deze anderen, en maakt ’er een lighaam af, dat van hun lighaam verscheiden is. In dezer voegen zijn ’er in de nieuwe wijn veel onzuiverheden, die door deze doening van de fijne stoffe daar af gescheiden worden; want men bevind deze onzuiverheden niet alleenlijk boven en onder de wijn, ’t welk men aan hun lichtheit of zwaarheit zou konnen toeëigenen; maar daar is ook onzuiverheit, die aan de zijden van ’t vat gaat zitten: en hoewel deze wijn noch van veel delen van verscheide grootheden en gestalten te zamen gezet blijft, zo zijn zy daar, na dat de wijn door de doening van de fijne stoffe gezuivert is, zo wel geschikt en gedeelt, dat de geen, die boven in ’t vat is, niet van de geen, die in ’t midden, of naar de bodem, boven de moer, verschilt. En men ziet desgelijks in menigte van andere vochten gebeuren. 
Negentiende LID.
De darde uitwerking van d’eerste doening, de welke is de druppelen van deze vochten ront te maken.

DE darde uitwerking van deze hemelsche stoffe is dat zy de druppelen van alle vochten ront doet worden, als zy geheellijk van lucht, of van een andere vocht omringt zijn, van de welke de natuur zo verscheiden van de hunne is, dat zy zich niet met hen vermengen, gelijk ik alreê in de Verhevelingen verklaart heb. Want vermits deze fijne stoffe pijpjes vind, die (om een voorbeelt by te brengen) in een druppel waters anders geschikt zijn, dan in de lucht, die haar omringt, en vermits zy altijt poogt zich lijnrecht, of ten minsten zo naby lijnrecht, als ’t mogelijk is, te bewegen, zo is klaarblijkelijk dat de vlakte van deze druppel waters niet alleenlijk de delen van de fijne stoffe, die in zijn openingen is, maar ook de delen van de gene, die in de lucht is, de welk haar omringt, minder belet, als deze vlakte heel ront is, dan of zy enige andere gestalte had, dus in hun beweging lijnrecht, of zo naby lijnrecht als mogelijk is, te volharden, zonder van ’t een in ’t ander lighaam over te gaan; en dat, als deze gestalte niet ront is, de roeringen der fijne stoffe, die rontom in de lucht is, door de delen van haar vlakte, die veerst van ’t middelpunt af zijn, meer belet word dan door d’anderen; ’t welk oorzaak is van dat zy hen naar dit middelpunt drijft: en in tegendeel, de bewegingen van de fijne stoffe, die in de druppel waters is, zijn meer belet door de delen van haar vlakte, die de naasten aan ’t middelpunt zijn, ’t welk oorzaak is dat zy poging doet van hen daar af te verwijderen: en in dezer voegen poogt de fijne stoffe, zo wel de gene, die in deze druppel is, als de gene, die daar buiten is, te maken dat alle de delen van haar vlakte gelijkelijk van hun middelpunt af zullen wezen, dat is haar ront gelijk een kloot te maken. Om dit beter te verstaan, moet men aanmerken dat de hoek, de welk een rechte lijn maakt met een kromme lijn, die zy raakt, kleinder is dan enig hoek, die door twee rechte lijnen gemaakt kan worden, en dat ’er van alle de kromme lijnen geen andere is, dan de kringlijn, in alle welks delen deze raakhoek even groot is; daar uit volgt dat de bewegingen, die door enige oorzaak, de welke hen gelijkelijk in alle hun delen hindert, belet worden recht te wezen, kringswijze moeten zijn, als zy in  een enige lijn gemaakt worden, en klootswijze als zy naar alle de zijden van enige vlakte worden gemaakt.

Twintigste LID.
Verklaring van de tweede doening, in de welke de zwaarheit bestaat.

DE tweede doening, van de welke ik aangevangen heb hier te spreken, is de gene, die de lighamen zwaar maakt, de welke grote overeenkoming met de gene heeft, die maakt dat de druppelen waters ront worden. Want het is de zelve fijne stoffe, die hier door alleen, dat zy zich zonder onderscheit aan alle zijden rontom een druppel waters beweegt, gelijkelijk alle de delen van des zelfs vlakte naar zijn middelpunt drijft, en die hier door alleen, dat zy zich rontom d’Aarde beweegt, ook alle de lighamen, die men zwaar noemt, de welken delen daar af zijn, naar d’aarde drijft.

Eenëntwintigste LID.
Dat yder deel van d’aarde, enig en alleen aangemerkt, eer licht, dan zwaar is.

MAar om volmaaktelijker te verstaan waar in de natuur van deze zwaarheit bestaat, zo moet men aanmerken dat, indien de gehele ruimte, die rontom d’aarde is, en geen van haar delen in zich begrijpt, leeg en ydel was, dat is, zo zy alleenlijk met een lighaam was gevult, ’t welk de roeringen der andere lighamen niet kon helpen, noch beletten, (want dit is eigentlijk het geen, dat men by de naam van ’t ydel verstaan moet) en dat ondertusschen d’Aarde niet naliet van in vierëntwintig uren op haar as om te drajen, gelijk zy heden doet, zo zouden alle de genen van haar delen, die niet zeer engelijk aan haar gevoegt waren, van haar afscheiden, en zich aan alle zijden naar de hemel verspreiden; op gelijke wijze als het stof, dat men op een tol werpt, die draait, daar niet opblijven kan, maar door haar van alle zijden naar de lucht geworpen word. En indien dit dus was, zo zouden alle aardsche lighamen eer licht, dan zwaar genoemt mogen worden.
Tweeëntwintigste LID.
Waar in de lichtheit der stoffe des hemels bestaat.

DOch dewijl ’er geen zodanig ydel rontom d’aarde is, en dewijl d’aarde niet van zich zelve de kracht heeft, die oorzaak is van dat zy in vierëntwintig uren op haar as draait, maar door de loop der stoffe des hemels, die haar omringt, en overal in alle haar pijpjes deurdringt, meêgevoert word, zo moet men haar als een lighaam, dat geen beweging heeft, aanmerken, en ook denken dat de stoffe des hemels, ten opzicht van haar, noch licht noch zwaar zou zijn, zo zy geen andere roering had dan de gene, die haar in vierëntwintig uren met d’aarde doet drajen; maar dat, dewijl zy veel meer roering heeft, dan zy daar toe behoeft, zy ’t geen, ’t welk zy meer heeft, besteed zo in allesins gezwindelijker te drajen, dan d’aarde zelf, als in verscheide andere bewegingen aan alle zijden te maken; en dewijl deze roeringen of bewegingen niet zo lijnrecht konnen voortvaren, als zy wel doen zouden, indien zy d’aarde niet in hun weg ontmoetten, zo pogen zy niet alleenlijk haar ront als een kloot te maken, gelijk van de waterdruppelen gezegt is, maar deze stoffe des hemels heeft ook meer kracht, om van ’t middelpunt, daar zy om draait, af te wijken, dan enigen der delen van d’aarde hebben; ’t welk veroorzaakt dat deze stoffe licht is ten opzicht van deze delen.

Drieëntwintigste LID.
Dat de lichtheit van deze stoffe des hemels d’aardsche lighamen zwaar maakt.

EN men moet aanmerken dat de kracht, door de welke de stoffe des hemels poogt van ’t middelpunt der aarde te verwijderen, haar uitwerking niet kan hebben, ’t en zy dat de genen van haar delen, die daar af verwijderen, in de plaats van enige aardsche delen opklimmen, die ter zelve tijt in de plaats van de delen der hemelsche stoffe afdalen. Want dewijl ’er rontom d’aarde geen ruimte is, die niet met des zelfs stoffe, of met de gene des hemels vervult is, en dewijl alle de deeltjes der tweede hooftstoffe, daar in de gene des hemels bestaat, gelijke kracht hebben, zo drijven zy niet malkander uit hun plaats; maar dewijl de zelve kracht niet in d’aarde is, als enige van haar delen wijder van haar middelpunt af gevonden worden, dan de delen des hemels zijn, die  in hun plaats konnen opklimmen, zo is zeker dat zy daar toe moeten opklimmen, en by gevolg d’aarde in hun plaats doen dalen. In dezer voegen word yder der lighamen, die men zwaar noemt, niet naar ’t middelpunt van d’aarde gedreven door alle de stoffe des hemels, die dit lighaam omringt, maar alleenlijk door de delen van deze stoffe, die in des zelfs plaats opklimt, als het afdaalt, en die by gevolg alle te gelijk even groot zijn als dit lighaam. Tot

een voorbeelt, indien B een aardsch lighaam is, daar af de delen meer gesloten zijn dan de genen van de lucht, die dat omringt, en dit zodanig, dat zijn pijpjes minder van de stoffe des hemels begrijpen dan de genen van het deel des luchts, ’t welk in de plaats van dit lighaam zal opklimmen, in geval dat het afdaalt, zo is klaarblijkelijk dat de meerderheit der stoffe des hemels, die in dit deel des luchts meer is, dan in dit lighaam B, trachtende van ’t middelpunt der aarde te verwijderen, de kracht heeft van te maken dat dit lighaam dit middelpunt nadert, en daar aan de hoedanigheit, die men zwaarheit noemt, te geven.

Vierëntwintigste LID.
Hoe veel sommige lighamen zwaarder zijn dan anderen.

MAar om naaukeuriglijk te konnen rekenen hoe groot deze zwaarheit is, zo moet men aanmerken dat ’er iets van de hemelsche stoffe in de pijpjes van dit lighaam B is, de welke, zo grote kracht hebbende als een gelijke hoegrootheit van de gene, die in de pijpjes van ’t deel des luchts is, de welke in de plaats van dit lighaam zal klimmen, te weegbrengt dat niet meer dan ’t overschot gerekent moet worden; en dat ’er desgelijks iets van de stoffe der darde hooftstoffe in dit deel van de lucht is, ’t welk met een gelijke hoegrootheit van de gene, in de welke het lighaam B bestaat, neêrgeworpen moet worden: in voegen dat alle de zwaarheit van dit lighaam hier in bestaat, dat het overige van de fijne stoffe, die in dit deel van de lucht is, meer kracht heeft om van ’t middelpunt der aarde te verwijderen, dan ’t overige van d’aardsche stoffe, daar in het bestaat.

Vijfëntwintigste LID.
Dat de zwaarheit der lighamen niet altijt met der zelver stoffe overeenkomt.

EN om niets te vergeten, zo moet men ook aanmerken dat ik by de hemelsche of fijne stoffe niet alleenlijk de gene van de tweede hooftstoffe versta, maar ook de gene, die van d’eerste hooftstoffe onder des zelfs delen vermengt is, ja dat men ook in eniger wijze de deeltjes der darde hooftstoffe, die door de loop van deze stoffe des hemels snelder meêgevoert word dan de gehele klomp der aarde, daar in moet begrijpen; kort, alle de delen, daar in de lucht bestaat, behoren meê hier toe. Men moet ook aanmerken dat het geen, ’t welk van d’eerste hooftstoffe in ’t geen is, dat ik onder de naam van de fijne stoffe begrijp, meer kracht heeft om van ’t middelpunt der aarde te verwijderen, dan gelijke menigte van de tweede hooftstoffe, om dat zy snelder roering heeft; en om gelijke reden, dat de tweede hooftstoffe meer kracht heeft dan gelijke menigte der delen van de darde hooftstoffe, in de welke de lucht bestaat. Dit is oorzaak dat de zwaarheit alleen niet genoech is om te doen bekennen hoe veel van d’aardsche stoffe in yder lighaam is. En het kan gebeuren dat, (om een voorbeelt by te brengen) hoewel een klomp gouts twintigmaal zwaarder is  dan een zekere menigte van water, die even groot is, deze klomp gouts echter niet twintigmaal meer, maar alleenlijk vier of vijfmaal meer stoffe in zich begrijpt; om dat men even zo veel van ’t water als van ’t gout moet aftrekken, uit oorzaak van de lucht, in de welk zy gewogen worden; daar na ook om dat d’aardsche delen van ’t water, en in ’t algemeen van alle de weke lighamen enige beweging hebben, die, met de genen van de fijne stoffe overeenkomende, te weegbrengt dat zy niet zo zwaar zijn als de genen der harde lighamen.

Zesentwintigste LID.
Waarom de lighamen in hun naturelijke plaatsen niet zwaar zijn.

MEn moet ook gedenken dat alle de bewegingen kringswijze geschieden in de zin, die hier voor verklaart is; daar uit dan volgt dat een lighaam door de kracht van zijn zwaarheit niet nederwaarts gedreven kan worden, ’t en zy in de zelve ogenblik een ander lighaam, dat even zo veel plaats beslaat, en echter niet zo zwaar is, opwaarts klimt. En dit is d’oorzaak dat de bovenste delen van water, of van enige andere vocht, in een vat zijnde, hoe groot en diep dat ook wezen kan, niet tegen de benedenste delen werken, ja dat yder plaats van de gront van dit vat niet geparst word, dan door zo veel delen van deze vocht, als lootrecht daar op leggen. Tot een voorbeelt,  in de kuip A B C word de druppel waters, met I getekent, niet van d’anderen 2 3 4, die daar boven zijn, gedrukt, om dat, indien deze druppels wechzakten, d’andere druppelen 5 6 7, of diergelijken, in der zelver plaats zouden opklimmen, en dewijl dezen niet min zwaar zijn, zo houden zy hen in evenwicht, door welke middel zy hen beletten malkander te parssen. En alle de druppelen waters, die in de rechte lijn 1 2 3 4 zijn, drukken het deel des bodems van de kuip, dat met B getekent is, om dat, indien B zakte, alle deze druppelen ook in de zelve ogenblik zouden zakken, en buiten, langs de kuip  op, de delen van de lucht 8 9, of diergelijken, die lichter zijn, in hun plaats doen klimmen. Maar dit deel B word niet geparst dan door deze kleine staande waterregel 1 2 3 4, daar af hy de gront is: want indien B begint te zakken, zo kan ’er niets wezen, dan deze waterregel 1 2 3 4, of een andere gelijke menigte, die in de zelve ogenblik volgt. D’opmerking hier af kan dienstig wezen om reden van veel bezonderheden te geven, die men van d’uitwerkingen der zwaarheit aanmerkt, en die zeer wonderlijk aan de genen schijnen, de welken de ware oorzaken niet daar af weten.

Zevenëntwintigste LID.
Waarom de zware lighamen naar ’t middelpunt van d’aarde strekken.

VOorts heeft men t’aanmerken dat, schoon de deeltjes des hemels zich in een zelve tijt op veel verscheide wijzen bewegen, zy nochtans overeenkomen met malkander gelijkwichtig te houden, en elkander tegen te staan, en dit zodanig, dat zy gelijkelijk hun doening naar alle de zijden uitstrekken, naar de welken zy haar uitbreiden konnen; en dieshalven dat de delen des hemels hier uit alleen, dat de klomp aarde, door haar hardigheit, tegen hun roering strijd, pogen gelijkelijk aan alle zijden uit haar gebuurschap te vertrekken, volgens rechte lijnen, uit haar middelpunt getrokken, ’t en zy dat ’er enige bezondere oorzaken zijn, die hier in enige verscheidenheit maken. En ik kan wel twee of drie zodanige oorzaken bedenken, maar ik heb noch geen ervarentheit konnen krijgen, die my verzekert of hun uitwerkingen onder de bevatting der zinnen komen, of niet.

Achtëntwintigste LID.
Van de darde doening, die ’t licht is, hoe zy de delen van de lucht roert.

WAt het licht aangaat, ’t welk de darde doening is, die wy hier aan te merken hebben, ik meen dat ik alreê  hier voor zijn natuur genoech verklaart heb. Daar is alleenlijk overig dat wy aanmerken dat, hoewel alle zijn stralen op gelijke wijze van de zon komen, en niets anders doen, dan de lighamen, die zy ontmoeten, lijnrecht parssen, zy echter verscheide roeringen in de deeltjes van de darde hooftstoffe, van de welke ’t hoogste gewest  der aarde te zamengezet is, veroorzaken, om dat deze delen, ook door andere oorzaken bewogen zijnde, zich niet altijt op gelijke wijze aan hen vertonen. Tot een voorbeelt,  indien A B een dezer delen van de darde hooftstoffe is, die op een ander steunt, met C getekent, en die noch veel anderen, gelijk D E F, boven zich heeft, zo kan men lichtelijk verstaan dat de stralen der Zon, die van G G komen, nu, door de tusschenstelling dezer anderen, min belet konnen wezen dat van zijn uiteinden, ’t welk met A getekent is, te parssen, dan ’t geen, dat met B getekent is, in voegen dat het uiteinde A neêrgedrukt, en ’t ander, met B getekent, opgeheven word; en dat, dewijl deze deeltjes D E F terstont van stant veranderen, vermits zy door de stoffe des hemels geroert worden, die rontom hen vloeit, gebeuren zal dat de stralen der Zon minder zullen belet zijn B te parssen, dan A: ’t welk aan dit aardsche deel A B een roering zal geven, die tegen de voorgaande strijd. Desgelijks is ’t ook met alle d’andere deeltjes; ’t welk te weegbrengt dat zy geduriglijk door ’t licht der Zon herwaarts en derwaarts gedreven worden.

Negenëntwintigste LID.
Verklaring van de vierde doening, die de hitte is, en waarom zy na ’t licht blijft, ’t welk haar voortgebracht heeft.

NU, deze roering van de deeltjes der aardsche lighamen, ’t zy zy uit het licht der zon, of uit enige andere oorzaak gesproten is, word hitte genoemt; inzonderheit als zy boven gewoonte groot is, en als zy de zenuwen onzer handen krachtig genoech kan roeren, om gevoelt te worden: want deze afnoeming van hitte word tot de zin van de raking toegepast. En men kan hier de reden aanmerken, om de welke de hitte, die door ’t licht voortgebracht heeft geweest, noch daar na in d’aardsche lighamen blijft, na dat dit licht vertrokken is, tot dat zy van enige andere oorzaak wechgenomen word: want zy bestaat alleenlijk in de beweging der deeltjes dezer lighamen; en als deze roering eens  in hen verwekt is, zo moet zy, volgens de wetten der natuur, daar in blijven, tot dat zy aan andere lighamen overgevoert kan worden.

Dartigste LID.
Hoe de hitte ook in de lighamen deurdringt, die niet deurschijnig zijn.

MEn moet ook aanmerken dat d’aardsche deeltjes, die dus door ’t licht van de zon geroert worden, noch anderen, die onder hen zijn, roeren, en dat deze weêr anderen roeren, die noch laeger zijn, en zo vervolgens: in voegen dat, schoon de stralen der zon niet dieper ingaan, dan tot d’eerste vlakte der aardsche lighamen, die duister zijn, echter haar hitte, tot aan de laegste delen van de darde hooftstoffe, in de welken haar tweede, of middel gewest bestaat, deurdringt, en dit uit oorzaak van dat d’aarde altijt half door de zon verwarmt word.

Eenëndartigste LID.
Waarom zy gemenelijk de lighamen, daar zy ingekomen is, wijder uitspreid of verdunt, en waarom zy ook enige lighamen dikker maakt.

MEn moet eindelijk aanmerken dat deze roering van de deeltjes der aardsche lighamen gemenelijk veroorzaakt dat zy meer ruimte beslaan, dan als zy in rust zijn, of minder geroert worden. De reden hier af is dat zy, ongeregelde gestalten hebbende, beter op en tegen malkander konnen geschikt worden als zy altijt een zelve stant behouden, dan als hun roering deze stant doet veranderen. En hier uit spruit dat de hitte byna alle d’aardsche lighamen uitspreid en verdunt, sommigen nochtans meer dan d’anderen, naar de verscheidenheit der gestalten, t’samenpassing en overeenkoming van hun deeltjes: doch zodanig, dat ’er ook enige lighamen zijn, die door deze roering dikker worden, om dat hun deeltjes zich beter voegen, en malkander nader komen als zy geroert, dan als zy niet geroert zijn; gelijk van ’t ys, en van de sneeu in de Verhevelingen gezegt is.

Tweeëndartigste LID.
Hoe het darde of bovenste gewest der Aarde eerst in twee verscheide lighamen gedeelt is.

NA dat wy de verscheide doeningen, die enige veranderingen in d’ordening der deeltjes van d’aarde konnen veroorzaken, aangemerkt hebben, zo zullen wy, als wy deze aarde weêr aanmerken als nieuwelijks naar de zon gedaalt, en welks hoogste gewest in delen van de darde hooftstoffe bestaat, die op malkander gehoopt zijn, zonder zeer engelijk aan malkander gebonden, of gevoegt te wezen, te weten zodanig, dat ’er tusschen hen veel kleine ruimten gevonden worden, van delen der tweede hooftstoffe vervult, de welken een weinig kleinder zijn dan de genen, die in de delen des hemels, daar zy, afdalende, deurgaat, en ook in de genen, daar zy inkoomt, en zich naar de zijde der zon stil houd; zo zullen wy, zeg ik, lichtelijk konnen oordelen dat

deze kleine bolletjes of deeltjes der tweede hooftstoffe aan dezen, die groter zijn, hun plaatsen moeten overgeven, en dat de-zen, met gewelt in deze plaatsen komende, die een weinig t’eng zijn om hen t’ontfangen, tegen d’aardsche delen, die zy onderweeg ontmoeten, aanstoten, en hen door deze middel onder d’anderen doen dalen, en dat zy voornamelijk de grofsten dus doen afdalen, om dat de zwaarheit dezer grofsten hen hier toe helpt, en om dat dezen meest hun bewegingen verhinderen: en vermits deze aardsche delen, dus onder d’anderen gedreven, zeer ongeregelde en verscheide gestalten hebben, zo parssen en haken zy aan en op malkander, en voegen zich veel dichter te zamen dan de genen, die hoger blijven; ’t welk oorzaak is dat zy ook de loop der stoffe des hemels, die hen drijft, afbreeken. En in dezer voegen is het hoogste gewest der aarde, te voren geweest hebbende gelijk het naar A vertoont word, daar na in twee verscheide lighamen, gelijk B en C zijn, gedeelt en onderscheiden, daar af het hoogste B dun, week, vloedig en deurschijnig is; en ’t ander, te weten C, is, in vergelijking van dit, zeer vast, hard en duister.

Drieëndartigste LID.
Dat’er driederhande verscheide aardsche deeltjes zijn.

MEn zal ook lichtelijk konnen oordelen dat ’er noch een darde lighaam tusschen B en C heeft moeten gevormt worden, zo wy slechs aanmerken dat, hoewel de deeltjes der darde hooftstoffe, in de welken dit hoogste gewest van d’aarde bestaat, ontellijke zeer ongeregelde en verscheide gestalten hebben, gelijk hier voor gezegt is, zy echter tot drie voornaamste geslachten gebracht konnen worden. ’t Eerste geslacht begrijpt alle de genen, die zeer belettende en hakige gestalten hebben, en daar af d’uiteinden zich verscheidelijk hier en daar uitstrekken, gelijk takken van bomen, of diergelijke dingen; en dit zijn voornamelijk de grootsten van de genen, die tot dit geslacht behoren, de welken, door de doening van de stoffe des hemels nederwaarts gedreven, zich aan malkander gehaakt, en ’t lighaam C te zamen gezet hebben. Het tweede geslacht begrijpt in zich alle de deeltjes, die enige gestalte hebben, de welke hen dichter en vaster maakt dan de voorgaanden; en zy behoeven echter daarom niet volmaaktelijk ront of vierkant te wezen, maar zy konnen alle zo veel verscheide gestalten hebben, als de stenen, die nooit behouwen zijn: en de grofsten van dit geslacht hebben zich, uit oorzaak van hun  zwaarheit, aan ’t lighaam C moeten voegen; maar de kleinsten zijn naar B, tusschen de tusschenheden der gener van ’t eerste geslacht, gebleven. Het darde geslacht is van zodanige deeltjes, die, lang en dun zijnde, gelijk biezen of stokjes, niet belemmeren noch haken, gelijk d’eersten, noch vast en dicht zijn, gelijk de tweeden in de lighamen B en C; en zy vermengen zich zo wel, als deze tweeden, in de lighamen B en C, maar vermits zy zich niet daar aan hechten, zo konnen zy lichtelijk daar af getrokken worden.

Vierëndartigste LID.
Hoe een darde lighaam tusschen de twee voorgaanden gevormt is.

IN gevolg van ’t welk het redelijk is te geloven dat, toen de deeltjes van ’t eerste geslacht, daar af het lighaam C te zamen gezet is, begonnen zich te zamen te voegen, veel der gener van het darde geslacht onder hen vermengt hebben geweest; maar dat, toen de doening van de stoffe des hemels hen daar na meer geparst heeft, deze delen van ’t darde geslacht uit het lighaam C zijn vertrokken, en boven naar D zijn vergadert, daar zy een lighaam te zamen hebben gezet, dat zeer veel van de twee voorgaanden, B en C, verschilt: even gelijk, als men op een bol en week lant gaat, de kracht alleen, daar meê men haar met de voeten drukt, genoech is om te maken dat ’er water uit haar pijpjes koomt, en dat alle de delen van dit water in een lighaam vergaderen, ’t welk haar vlakte dekt. ’t Is ook redelijk te geloven dat, terwijl deze delen van ’t darde geslacht van C naar D opgeklommen zijn, anderen, zo wel van dit zelve geslacht, als van het tweede, uit B afgedaalt zijn, de welken deze twee lighamen C en D vermeerdert hebben.

Vijfëndartigste LID.
Dat dit lighaam alleenlijk van een geslacht van deeltjes is gemaakt.

MAar hoewel ’er in ’t begin veel deeltjes van ’t tweede geslacht, zo wel als van de genen van ’t darde geslacht, met de genen van ’t eerste geslacht, in de welken ’t lighaam C bestont, vermengt hebben geweest, zo staat echter t’aanmerken dat deze deeltjes van het tweede geslacht niet zo lichtelijk uit dit lighaam kon\den 

geraken, toen het meer geparst wierd, als de deeltjes van het darde geslacht, of dat, zo enigen daar uit zijn vertrokken, zy daar na lichtelijker weêr daar in zijn gekomen; om dat de genen van ’t darde geslacht, meer vlakte naar de maat van hun hoegrootheit hebbende, lichtelijker uit dit lighaam C gedreven wierden, en dit door de stoffe des hemels, die in des zelfs pijpjes invloeit: en vermits zy lang zijn, zo zijn zy, uit deze pijpjes gekomen, dwars op de vlakte van ’t lighaam C gaan leggen; in voegen dat zy ’er niet weêr hebben konnen inkomen, gelijk wel de deeltjes van het tweede geslacht.

Zesendartigste LID.
Dat alle de deeltjes van dit geslacht tot twee gedaanten gebracht worden.

IN dezer voegen zijn veel delen naar D vergadert, en hoewel zy misschien in ’t begin niet alle volmaaktelijk gelijk, noch even groot hebben geweest, zo hebben zy echter dit gemeen gehad, dat zy zich niet aan malkander, noch aan enige andere lighamen,  hebben konnen hechten, en dat zy de loop van de stoffe des hemels, die rontom hen vloeide, gevolgt zijn; want dit is d’oorzaak geweest, om de welke zy van ’t lighaam C zijn uitgegaan, en in D te zamen zijn vergadert: en dewijl de stoffe des hemels daar geduriglijk rontom hen vloeit, en niet ophoud van hen te roeren, en te maken dat zy malkander volgen, en in elkanders plaats komen, zo hebben zy by gevolg van tijt zeer effen en glad, en byna van gelijke grootheit moeten worden, om de zelve plaatsen te konnen vervullen; in voegen dat zy alle tot twee gedaanten gebracht zijn: te weten, de genen, die in ’t begin de grootsten waren, zijn geheel recht, en zonder zich enigsins te buigen, gebleven; en d’anderen, die klein genoech waren, om door de roering van de stoffe des hemels gebogen te worden, hebben zich rontom d’anderen, groter zijnde, gestrengelt, en zich gezamentlijk met hen bewogen. Nu, deze twee gedaanten van deeltjes, te weten de genen, die te buigen, en niet te buigen zijn, hebben, dus te zamen gevoegt zijnde, lichtelijker in hun beweging konnen voortvaren, dan zy zouden konnen gedaan hebben, zo zy van malkander gescheiden hadden geweest; en dit is d’oorzaak van dat zy niet tot een gedaante zijn gebracht, en dat zy in ’t lighaam D twee zijn gebleven. En hoewel ’er in ’t begin geweest zijn, die by trappen meer of min konden buigen, zo zijn alle de genen, die in ’t begin door de doening van de stoffe des hemels hebben konnen gebogen worden, en dieshalven daar na altijt op verscheide wijzen, door de zelve doening, gebogen en herbogen zijn, zeer buigelijk geworden, even als kleine aaltjes, of als eindjes van touwen, die zo kort zijn, dat zy niet aan malkander geknoopt konnen worden. In tegendeel, de genen, die men in ’t begin niet heeft konnen buigen, hebben daar na ook niet konnen gebogen worden; ’t welk hen alle zeer hard en onbuigelijk heeft gemaakt.

Zevenëndartigste LID.
Hoe ’t lighaam, met C getekent, in veel andere lighamen gedeelt is.

MEn heeft hier ook t’aanmerken dat het lighaam D begonnen heeft van de twee lighamen B en C afgescheiden te worden, eer deze twee volmaaktelijk gevormt waren, dat is eer C zo hard geworden was, dat de stoffe des hemels zijn deeltjes niet harder


kon sluiten, noch hen laeger doen dalen; en ook eer alle de deeltjes van ’t lighaam B tot zodanig een ordening gebracht waren, dat deze stoffe des hemels onbekommert van alle zijden tusschen hen lijnrecht kon deurkomen: in voegen dat ’er noch veel der delen van dit lighaam B zijn geweest, die zy naar C heeft doen dalen; en sommigen van deze deeltjes hebben niet zo vast en dicht geweest als de genen, de ’t lighaam D te zamen zetten, en d’anderen hebben vaster en dichter geweest. Wat de genen aangaat, die vaster en dichter hebben geweest, zy zijn lichtelijk dwars deur dit lighaam D deurgeraakt, om dat het week is, en tot in C afgedaalt, daar sommigen in de pijpjes van dit lighaam ingetreden zijn; en d’anderen, die om hun grootheit of gestalte niet in konden komen, zijn op des zelfs vlakte gebleven: en dus is ’t lighaam C in veel verscheide gewesten gedeelt, naar de verscheide gedaanten der deeltjes, daar in het bestaat, en naar hun verscheide samenvoegingen; in voegen dat ’er misschien enigen van deze gewesten zijn, daar dit lighaam geheel vloedig is, vermits het daar alleenlijk van delen vergadert is, die zodanige gestalten hebben, dat zy niet  aan malkander gehecht konnen worden. Maar ’t is onmogelijk alles te verklaren.

Achtëndartigste LID.
Hoe boven het darde een vierde lighaam gevormt is.

WAt de deeltjes van de darde hooftstoffe aangaat, die door de doening van de stoffe des hemels uit het lighaam B gedreven zijn, en niet zo vast en dicht waren als de genen van ’t lighaam D, zy hebben boven des zelfs vlakte moeten blijven: en om dat veel daar af ongeregelde gestalten hadden, gelijk de gestalten van de takken der bomen, of van andere dingen zijn, zy hebben zich allengs aan malkander gelascht en gehecht, en dit zodanig, dat zy ’t lighaam E te zamen hebben gezet, ’t welk hard is, en zeer verscheiden van de twee weke lighamen B en D, tusschen de welken het is. En hoewel dit lighaam in ’t eerst zeer weinig dikte heeft gehad, en alleenlijk als een korst of schors heeft geweest, die de vlakte van ’t lighaam D dekte, zo heeft het allengs dikker moeten worden, om dat ’er veel deeltjes zijn geweest, die zich daar by gevoegt hebben, zo van de genen, die van ’t lighaam B afgedaalt zijn, als van de genen, die van D in zodanig een wijze, als ik in de twee volgende leden zeggen zal, opgeklommen zijn. En om dat de doeningen van ’t licht, en van de hitte behulpig zijn geweest in deze deeltjes van de darde hooftstoffe, die in ’t lighaam E vergadert zijn, te doen opklimmen, en afdalen, zo zijn de genen, die zich daar in yder plaats, terwijl het zomer of dag was, gevoegt hebben, annders gestelt geweest dan de genen, die zich daar in de winter, of des nachts hebben gevoegt; ’t welk enige onderscheit in de delen van dit lighaam heeft gemaakt, en dit zodanig, dat het nu uit veel schorssen, of korsten van stoffe te zamen gezet is, die als zo veel korsten of schorsn zijn, over malkander uitgestrekt.

Negenëndartigste LID.
Hoe dit vierde lighaam aangewassen, en het darde lighaam gezuivert is.

EN daar is niet veel tijts van node geweest om ’t hoogste gewest van d’aarde in twee lighamen, gelijk B en C zijn, te delen, noch om de deeltjes van ’t darde lighaam naar D te vergaderen, noch ook om d’eerste korst of schors E te vormen. Maar  dat alle de deeltjes van ’t lighaam D tot twee gedaanten, hier effen te voren beschreven, gebracht zijn, en dat alle de korsten van ’t lighaam E hebben konnen gevormt worden, heeft niet dan in de tijt van veel jaren konnen geschieden: om dat ’er geen reden is, die in ’t begin belet heeft dat de deeltjes der darde hooftstoffe, die naar D vloeiden, ’t een wat langer of dikker was, dan ’t ander; ja zy konden ook verscheide gestalten in hun lankheit hebben, en aan ’t een einde dikker dan aan ’t ander wezen, en eindelijk ook vlakten hebben, die niet geheel glad en beschaaft, maar een weinig ruw en ongelijk waren, by zo verre zy niet zo ruw en ongelijk hebben geweest, dat zulks hen belet heeft van de lighamen C of E af te scheiden. Maar dewijl zy niet aan malkander gevoegt en gehecht waren, en dewijl de stoffe des hemels, die rontom hen vloeide, niet afliet van hen voort te drijven, zo hebben zy alle, met malkander te volgen, en deur de zelfde wegen deur te gaan, zeer effen en glad moeten worden, en tot tweederhande gestalten, die ik beschreven heb, gebracht zijn: of de genen, die niet tot deze gestalte gebracht konden worden, hebben uit dit lighaam D moeten vertrekken: en indien zy vaster en dichter zijn geweest dan de genen, die daar bleven, zo zijn zy naar C gedaalt; maar de genen, die niet zo vast en dicht waren, zijn opwaarts geklommen, en ten meestendeel tusschen B en D gebleven, daar zy tot stoffe gedient hebben, om ’t lighaam E te vermeerderen.

Veertigste LID.
Hoe de dikheit van dit darde lighaam zodanig is vermindert, dat ’er tusschen dit en ’t vierde lighaam ruimte is gebleven, die door de stoffe van ’t eerste lighaam weêr vervult is.

WAnt het licht en de hitte van de zon, die by daag, en in de zomer gezamentlijk tegen een helft van ’t lighaam D werkten,  vermeerderden zodanig de roering der deeltjes van deze helft, dat zy niet in zo kleine ruimte, als te voren, begrepen konden worden: in voegen dat, toen zy zich tusschen de twee harde lighamen C en E besloten vonden, veel daar af genootzaakt waren deu de pijpjes van dit leste deur te gaan, om naar B op te klimmen, de welken daar na in de nacht, en noch meer in de winter, door middel van hun zwaarheit, weêr naar D daalden, om


dat hun roering toen niet zo krachtig was. Maar veel oorzaken konden deze deeltjes beletten om weêr tot in dit lighaam D te keren, en maken dat het meeste deel daar af zich aan ’t lighaam E voegde. Want het licht en de hitte, hen roerende toen zy tusschen B en C besloten waren, dreven hen hoger te klimmen, dan hun zwaarheit hen daar na tot dalen dreef; en dieshalven maakten veel van hen deur d’enge pijpjes van ’t lighaam E een weg voor zich, om op te klimmen, en, sedert geen middel om weêr te keren vindende, bleven op de vlakte van ’t zelve lighaam, daar zy tot stoffe van dat te vermeerderen dienden: ja sommigen daar af bevonden zich in des zelfs pijpjes zo belemmert en bezet, dat zy, niet hoger opklimmen konnende, de weg voor de genen, die afdaalden, toestopten. Wyders, de kleinsten, en de genen, die in gestalte meest van d’anderen verschilden, door de gemeenste doening van de fijne stoffe uit het lighaam D gedreven worden konnende, vertoonden zich d’eersten, om naar E en B te klimmen, daar zy zich lichtelijk aan de delen dezer lighamen E en B, die zy daar vonden, hechtten, of zich deelden, of van gestalte veranderden, en dus voortaan onbequaam wierden om ’t lighaam D uit te maken. En dit veroorzaakt dat ’er na verloop van veel dagen en jaren veel minder stoffe in dit lighaam D is, dan ’er in was, toen het lighaam E begon gevormt te worden; en dat ’er alleenlijk die delen ingebleven zijn, de welken tot twee gedaanten gebracht konden worden, gelijk ik beschrevn heb: en ook dat het lighaam  E dik en dicht genoech heeft geweest, vermits het meeste deel der delen, die uit D zijn vertrokken, in des zelfs pijpjes zijn gebleven, en dat in dezer voegen dichter hebben gemaakt, of, van gestalte veranderende, en zich met enigen der gener van ’t lighaam B vervoegende, weêr op de vlakte van ’t lighaam E zijn gevallen, en dat dus dikker hebben gemaakt. Eindelijk, dit is ook oorzaak dat ’er tusschen D en E een tamelijke ruimte is gebleven, te weten zodanig, gelijk F is, die van geen andere stoffe gevult kon worden, dan van de gene, in de welke ’t lighaam B bestaat; in welke stoffe zeer dunne deeltjes zijn geweest, die lichtelijk deur d’openingen van ’t lighaam E hebben konnen komen, om in de plaats der gener te treden, die uit het lighaam D vertrokken zijn.

Eenënveertigste LID.
Op welke wijze veel spleten of kloven in ’t vierde lighaam zijn gemaakt.

DIeshalven, schoon het lighaam E veel vaster, dichter en zwaarder was dan ’t geen, dat omtrent F was, en misschien ook dan ’t lighaam D, zo heeft het echter enige tijt lang boven D en F, gelijk een gewelfsel, moeten staan, uit oorzaak van zijn hardigheit. Maar hier staat aan te merken dat, toen het zich eerst begon te vormen, de deeltjes van ’t lighaam D, aan welks vlakte het gevoegt was, daar in veel pijpjes hebben moeten behouden, om daar deur te geraken; vermits ’er geduriglijk veel waren, die, terwijl het dag was, door de hitte naar B wierden gedreven, en die, terwijl het nacht was, door hun zwaarte weêr naar D daalden; in voegen dat zy altijt deze pijpjes van ’t lighaam E, daar zy deurgingen, vervulden. Maar toen daar na enige ruimte tusschen D en E begon te komen, die ’t lighaam F in zich begreep, zijn enigen der delen van dit lighaam F in enigen dezer pijpjes van ’t lighaam E gekomen; maar vermits zy kleinder waren dan de genen van ’t lighaam D, die gewent waren daar te wezen, zo konden zy die niet geheel vullen. En dewijl ’er geen ydel in de natuur is, en dewijl de stoffe der twee eerste hooftstoffen altijt de ruimten voort vervult, die door de delen der darde hooftstoffen rontom hen gelaten worden, zo heeft deze stoffe der twee eerste hooftstoffen, beneffens de delen van ’t lighaam F met gewelt in deze pijpjes komende, zodanig een poging gedaan om enigen  daar af wijder te maken, dat d’andere pijpjes, daar omtrent zijnde, enger wierden, en dat ’er dus enige spleten of kloven in ’t lighaam E zijn gemaakt, de welken allengs groter zijn geworden: even op gelijke wijze, en om de zelve redenen als wy in de weke landen spleten en kloven in d’aarde zien komen, als de hitte van de zomer haar droog doet worden.

Tweeënveertigste LID.
Hoe dit vierde lighaam in veel stukken is gebroken.

MAar dewijl ’er veel zodanige spleten in ’t lighaam E waren, en dewijl zy geduriglijk vermeerderden, zo zijn zy einde-lijk zo groot geworden, dat dit lighaam niet langer door de verbinding zijner delen kon staan, en dat ’et, vermits zijn gewelfsel plotseling geborsten is, door zijn zwaarheit in grote stukken op de vlakte van ’t lighaam C is gevallen. Doch dewijl deze vlakte niet breet genoech was om alle de stukken van dit zelve lighaam in de zelve stant en gestalte, daar in zy te voren geweest waren, t’ontfangen, zo hebben enigen zijdelings af moeten vallen, en tegen malkander steunen. Tot een voorbeelt, indien in ’t deel van ’t lighaam E, dat hier vertoont word, de voornaamste spleten ter plaatsen hebben geweest, die hier met 1 2 3 4 5 6 7 aangewezen zijn, en indien de twee stukken 2 3 en 6 7 een weinig eer, dan d’anderen, hebben begonnen te vallen, en ook indien d’einden der vier anderen, met 2, 3, 5 en 6 getekent, eer zijn gevallen, dan hun andere einden, die met 1, 4 en v zijn gemerkt, en eindelijk indien 5, een der einden van het stuk 4 5, een weinig eer is gevallen, dan v een der einden van ’t stuk v 6, zo zullen deze stukken, na hun val, op de vlakte van ’t lighaam C zodanig geschikt wezen, als zy in deze print vertoont worden, daar de stukken 2 3, en 6 7 geheellijk plat op deze vlakte neêrleggen, en de vier anderen zullen zijdelings overgebogen zijn, en op malkander leunen.

Drieënveertigste LID.
Hoe een deel van’t darde lighaam boven ’t vierde gekommen is.

WYders, dewijl de stoffe van ’t lighaam D week en vloedig is, en niet zo zwaar als de stukken van ’t lighaam E, zo heeft zy niet alleenlijk alle de holligheden en pijpjes, die zy onder haar gevonden heeft, moeten vullen, maar ook, dewijl zy daar in niet geheel begrepen kon worden, ter zelve tijt boven de laegsten, gelijk 2 en 6 zijn, moeten klimmen, en door deze zelve middel deurgangen voor zich maken, om onder malkander in te gaan, en daar ook uit te komen.

Vierënveertigste LID.
Hoe de bergen, velden, zeen, en d’andere dingen voortgebracht zijn.

DIeshalven, indien wy stellen dat de lighamen B en F niets anders zijn, dan de lucht, dat D ’t water is, en C een korst van inwendige aarde, die zeer dicht en vast is, daar uit alle  de metalen komen, en eindelijk dat E een andere korst van aarde is, niet zo vast en dicht, maar die uit stenen, leem, zant en slijk bestaat; zo zullen wy klarelijk verstaan op welke wijze de zeen boven de stukken 2 3 en 6 7, en diergelijke stukken zijn geko\men,

en hoe d’andere stukken, die niet onder water leggen, maar echter weinig boven d’anderen uitsteeken, tot platte landen zijn gemaakt, en hoe de stukken, die hoger leggen, en schuin opgaan, gelijk 1 2, en 9 4 v, de gestalte van bergen hebben gekregen. Eindelijk, indien wy aanmerken dat deze grote stukken niet op zodanig een wijze, als gezegt is, hebben konnen vallen, zonder dat hun einden, door de kracht van hun zwaarheit, en door ’t gewelt van hun val, in veel andere mindere stukken zijn gebroken, zo zullen wy zien waarom dat ’er in enige plaatsen op d’oever van de zee, gelijk 1 2, ja ook in de zee, gelijk 3 en 6, klippen zijn, en eindelijk waarom gemenelijk veel verscheide spitsen van bergen in een zelve gewest worden gevonden, van de welken sommigen zeer hoog zijn, gelijk omtrent 4, en d’anderen laeger, gelijk omtrent 9 en v.

Vijfënveertigste LID.
Hoedanig de natuur van de lucht is.

MEn kan ook hier uit bekennen hoedanig de ware natuur van de lucht, van ’t water, van de mijnstoffen, en van alle d’andere lighamen is, die op d’aarde zijn, gelijk ik trachten zal  nu te verklaren. Men kan voor eerst hier uit bekennen dat de lucht niets anders is, dan een vergadering der deeltjes van de darde hooftstoffe, die zo klein, en los van malkander zijn, dat zy alle de roeringen der hemelsche bolletjes, of der stoffe des hemels, die onder hen is, gehoorzamen: en dit veroorzaakt dat de lucht dun, week, vloedig, en deurschijnig is, en dat de deeltjes, daar in hy bestaat, van alderhande gestalten konnen wezen. De reden, die my zeggen doet dat haar delen geheellijk los van malkander moeten wezen, is dat, indien zy zich aan malkander haden konnen hechten, zy zich met het lighaam E vervoegt zouden hebben. Maar dewijl zy dus van malkander afgescheiden zijn, zo roert zich yder deeltje, zonde van ’t ander af te hangen, en beslaat zodanig de gehele kleine klootsche ruimte, die ’t behoeft, om zich aan alle zijden rontom zijn te bewegen, dat het alle d’anderen zo haast daar af verdrijft, als zy zich vertonen, om daar binnen te komen, zonder dat hier toe aangelegen is van welke gestalten zy zijn.

Zesenveertigste LID.
Waarom de lucht lichtelijk verdunt en uitgespreid, en verdikt en ingetrokken kan worden.

EN dit doet de lucht door de koude dik, en door de hitte dun word. Want dewijl des zelfs delen byna alle zeer week en buigelijk zijn, gelijk kleine pluimen, of eindjes van zeer dunne touwetjes, zo moet yder daar af zich zo veel te meer uitspreiden, als het meer bewogen is, en door deze middel een zo veel te groter klootsche ruimte beslaan. Maar volgens ’t geen, ’t welk van de natuur der hitte gezegt is, zo moet zy hun roering vermeerderen, en de koude moet haar verminderen.

Zevenënveertigste LID.
Van waar het koomt dat hy grote kracht heeft om zich uit te breiden, als hy in enige konstgebouwen geparst is.

EIndelijk, als de lucht in enig vat is besloten, in ’t welk men veel groter menigte inparst, dan het gemenelijk begrijpt, zo koomt deze lucht sedert daar uit met even grote kracht, als men gebruikt heeft om hem daar in te parssen. De reden hier af is dat, als de lucht dus geparst word, yder van zijn delen niet voor zich alleen alle de klootsche ruimte heeft, die ’t behoeft om zich te bewe-gen, vermits d’anderen genootzaakt zijn een deel van de zelve ruimte te nemen, en vermits zy, ondertusschen de zelve roering, die zy hadden, behoudende, om dat de fijne stoffe, die altijt volhard in rontom hen te vloejen, hen de zelve hitte doet behouden, vermits zy, zeg ik, in hun roering tegen malkander stoten, en dus alle te zamen eendrachtig zijn om te pogen groter plaats te beslaan, dan zy hebben. Dit heeft tot een grontvest aan de vinding van verscheide konstgebouwen gedient, van de welken sommgen springbronnen zijn, daar in de lucht, dus besloten zijnde, ’t water doet springen, als of ’t uit een zeer hoge bron quam; en d’anderen zijn windroers, die, alleenlijk met lucht geladen zijnde, koegels of pijlen met zo grote kracht uitwerpen, als of zy met bussekruit geladen waren.

Achtënveertigste LID.
Van de natuur des waters, en waarom het lichtelijk in de lucht, en in ys verandert.

WAt het water aangaat, ik heb alreê getoont hoe het van tweederhande lange en gladde delen te zamen bestaat, van de welken de sommigen zacht en buigelijk, en d’anderen hard en onbuigelijk zijn: in voegen dat, als zy van malkander gescheiden zijn, de lesten ’t zout, en de eersten zoet water uitmaken. En dewijl ik naaukeuriglijk genoech in de Verhevelingen betoont heb hoe alle d’eigenschappen, die men in ’t zout, en in het varsch water kan bemerken, hier uit alleen volgen, dat zy van zodanige delen te zamen zijn gezet, zo behoef ik hier af niets anders te zeggen, dan dat men daar het gevolg en de samenbinding der dingen, die ik geschreven heb, bemerken kan; en hoe men hier uit, dat d’aarde op zodanig een wijze, als ik nu verklaart heb, gevormt is, besluiten kan dat’er nu zulk een evenredigheit tusschen de dikte der delen van ’t water, en de dikte der delen van de lucht is, en ook tusschen deze zelve delen, en de kracht, met de welke zy door de stoffe van de tweede hooftstoffe bewogen worden, dat, als deze kracht een weinig minder dan volgens de gewoonte is, dit genoech is om te maken dat de dampen, die in de lucht gevonden worden, de vorm van ’t water, en ’t water de vorm van ’t ys aanneemt; en dat, in tegendeel, als deze kracht slechs een weinig groter is, zy de buigelijkste delen van ’t water tot dampen opheft, en dus aan hen de vorm van de lucht geeft.


Negenënveertigste LID.
Van’t vloejen en ebben der zee.

IK heb ook in de Verhevelingen d’oorzaken der winden verklaart, door de welke ’t water op veelderhande verscheide en ongeregelde wijzen geroert word. Maar daar is noch een andere geregelde roering, volgens de welke het in yder plaats tweemaal des daags hoger en laeger word, en ondertusschen geduriglijk van ’t oosten naar ’t westen vloeit. Om d’oorzaak van deze roering te vinden, zo laat ons hier deze kleine draaikring des hemels aanschouwen, die d’aarde tot middelpunt heeft, en die, met haar,

en met de maan, in een groter draaikring rontom de zin gevoert word. Dat dan A B C D deze kleine draaikring zy, E F G H d’aarde, 1 2 3 4 de vlakte van de zee, van de welke, gelijk wy onderstellen, d’aarde geheel bedekt is, om de zaak klarelijker te 

tonen; en 5 6 7 8 de vlakte van de lucht, die de zee omringt. Laat ons nu aanmerken dat de Maan veroorzaakt dat het punt T, ’t welk ’t middelpunt van d’Aarde is, niet recht in een zelve plaats is, als ’t punt M, ’t welk het middelpunt van deze draaikring is, en dat zy ook oorzaak is van dat T een weinig wijder, dan M, van ’t punt B is. De reden hier af is, dat, dewijl de Maan en d’Aarde zich niet zo gezwindelijk konnen bewegen, als de stoffe van deze draaikring, die zy met haar voert, de tegenwoordigheit van de Maan, zo het punt T niet een weinig wijder van B, dan van D, af was, beletten zou dat deze stoffe zo ruim en vry tusschen B en T, als tusschen T en D, zou deurvloejen: en dewijl ’er niets is, dat in deze draaikring de plaats van d’aarde bepaalt, dan de gelijkheit der krachten, door de welken zy van deze hemelsche stoffe, aan alle zijde rontom vloejende, geparst word, zo is klaarblijkelijk dat d’Aarde een weinig naar D moet naderen, als de Maan naar B is, op dat deze stoffe haar niet meer aan de zijde van F, dan aan de zijde van H zou parssen. Desgelijks, als de Maan omtrent C is, zo moet d’Aarde een weinig naar A wijken. Kort, in wat plaats de Maan ook gevonden word, zo moet het middelpunt van d’Aarde T altijt een weinig veerder van haar af wezen, dan M, ’t middelpunt van de draaikring. Laat ons ook aanmerken dat, als de Maan naar B is, zy te weegbrengt dat de stoffe van de draaikring A B C D minder ruimte heeft, niet alleenlijk om tusschen B en T, maar ook tusschen T en D deur te vloejen, dan zy hebben zou, zo de Maan buiten de middellijn B D was, en dat by gevolg deze stoffe daar gezwindelijker bewogen moet worden, en te meer de vlakten van de lucht, en van ’t water, zo wel omtrent 6 en 2, als omtrent 8 en 4, parssen: en daar by dat de lucht en ’t water, weke en vloedige lighamen zijnde, die wijken als zy geparst worden, en lichtelijk elders vloejen, minder hoogte of diepte op de plaatsen van d’Aarde, met F en H getekent, en by gevolg meerder in de plaatsen E en G, moeten hebben, dan of de Maan elders was.

Vijftigste LID.
Waarom ’t water van de zee 6⅕ uren vloeit, en ook zo lange ebt.

LAat ons nu ook aanmerken dat, dewijl d’Aarde in de tijt van vierëntwintig uren een keer op haar middelpunt doet, 

haar deel, met F getekent,’t welk nu tegen over ’t punt B is, daar ’t water laeg is, in de tijt van zes uren tegen over C zal komen, daar de zee zeer hoog is: wijders, dat de Maan, die ook in de tijt van een maant een keer in de draaikring B C D A doet, een weinig van B naar C nadert, te weten in de tijt van deze zes uren, die dit deel van d’aarde, dat met F getekent is, besteed om naar de plaats, die nu G is, gevoert te worden; in voegen dat dit punt F niet alleenlijk zes uren, maar noch omtrent twaalf minuten meer moet besteden, om ter plaats van ’t hoogste zeewater te komen; en deze plaats zal dan een weinig voorby G zijn, vermits de Maan ondertusschen een weinig voortgegaan is: dat desgelijks, na verloop van zes andere uren en twaalf minuten het deel van d’aarde, met F getekent, een weinig voorby de plaats zal zijn, daar H is, in de welke dan de zee laegst zal zijn. En in dezer voegen zier men klarelijk dat de zee omtrent twaalf uren, en 

vierëntwintig minuten moet besteden, om in yder plaats te vloejen en t’ebben.

Eenënvijftigste LID.
Waarom de zee hoger vloeit als de Maan nieu, of vol is, dan in andere tijden.

MEn heeft hier meê t’aanmerken dat deze draaikring, A B C D niet naaukeuriglijk ront is, en dat deze middellijn, in de welke de Maan gevonden word als zy nieu of vol is, korter is dan de gene, die haar in rechte hoeken deursnijd, gelijk hier voor getoont is: daar uit dan volgt dat de tegenwoordigheit der Maan het zeewater meer parst, en dat hoger doet rijzen, als zy nieu of vol is, en laeger dalen als zy zich half aan ons vertoont.

Tweeënvijftigste LID.
Waarom het zeewater ook hoger vloeit in de tijden der evennachten, dan in de Zonnestanden.

MEn moet ook aanmerken dat de Maan altijt zeer na aan
’t plat van het Taanront is, in plaats dat d’Aarde op haar as draait volgens ’t plat van d’Eveneaar, die tamelijk verre van daar is; en dat deze twee malkander in de plaatsen, daar d’Evennachten voorkomen, deursnijden, maar dat zy in de plaatsen der Zonnestanden zeer verre van malkander zijn: en hier uit volgt dat in ’t begin der lenten en herfst, dat is in de tijt der Evennachten, de Maan op het rechtst tegen d’Aarde werkt, en dus de vloejing der zee groter maakt.

Drieënvijftigste LID.
Waarom de lucht en ’t water altijt van ’t oosten naar ’t westen vloejen.

MEn heeft hier noch t’ aanmerken dat, terwijl d’Aarde van E deur F naar G draait, dat is van ’t westen naar ’t oosten, de zwelling van ’t water 4 1 2, en de zwelling van de lucht 8 5 6 , die ik nu onderstel ter plaats van d’Aarde, die met E getekent is, voor te vallen, allengs naar haar andere delen, die westerlijker zijn, vertrekken, en dit zodanig, dat zy naar verloop van zes uren en twaalf minuren ter plaats van d’Aarde, die met H getekent is, en na verloop van twaalf uren en vierëntwintig minuten ter plaats, 

met G aangewezen, zullen zijn; en dat desgelijks de zwellingen van de lucht en ’t water 2 3 4, en 6 7 8 van G naar F deurgaan: in voegen dat de lucht en ’t zeewater een gedurige loop hebben, die hen van d’oosterlijke delen der aarde naar des zelfs westerlijke delen drijft.

Vierënvijftigste LID.
Waarom, in gelijke verheffing der aspunten, de landen, die de zee aan d’oostzijde hebben, gemenelijk niet zo heet zijn, als genen, die de zee naar ’t westen hebben leggen.

MEn kan deze vloejing, hoewel zy niet zeer snel is, lichtelijk bespeuren, voor eerst hier uit, dat men in de lange scheepvaerten altijt meer tijt moet besteden als men oostwaarts aan vaart, dan als men weêr naar ’t westen keert; daar na om dat ’er engten in 
 
de zee zijn, in de welken men ’t water geduriglijk naar ’t westen ziet vloejen; en eindelijk om dat de landen, die de zee naar ’t oosten hebben, gemenelijk niet zo zeer de hitte van de zon gevoelen, als wel de genen, die, op een zelfde hoogte gelegen, de zee naar ’t westen hebben leggen. Tot een voorbeelt, men ziet dat het niet zo heet in Brasil, als in Guinea is; daar af men geen andere redenen kan geven, dan dat Brasil meer verkoelt word door de lucht, die zy uit de zee ontfangt, dan Guinea door de geen, die ’t van de landen krijgt, de welken oostwaarts daar af gelegen zijn.

Vijfënvijftigste LID.
Waarom dat ’er geen vloejing en ebbing in de binnenwateren is; en waarom zulks op verscheide stranden in verscheide uren geschied.

Eindelijk moet men aanmerken dat, hoewel d’Aarde niet geheel met zeewater bedekt is, gelijk zy hier vertoont word, dit zeewater, vermits het d’Aarde geheellijk omringt, op gelijke wijze door de Maan bewogen moet worden, als of het d’Aarde geheel bedekte. Maar wat de binnewateren aangaat, die t’enemaal van de grote zee afgescheiden zijn, zy lijden niet zodanige bewegingen, om dat zy niet zo grote delen van d’Aarde bedekken, dat, door de tegenwoordigheit der Maan, d’een van hun zijden ooit meer, dan d’ander, geparst word. En hoewel ’t water in ’t midden van de grote zee met rijzen en dalen zodanig een regel houd, als ik beschreven heb, zo gevalt echter haar vloejing en ebbing verscheidelijk, en in verscheide tijden, naar de verscheide gewesten van haar oevers, om dat die geen streek houden, en sommigen veel meer binnewaarts gelegen zijn, dan d’anderen.

Zesenvijftigste LID.
Hoe men reden kan geven van alle de bezondere verscheidenheden der vloejing en ebbing.

EN men kan uit het geen, dat alreê gezegt is, de bezondere oorzaken van alle de verscheidenheden der vloejing en ebbing afleiden, zo men weet dat, als de Maan nieu of vol is, de wateren, die in ’t midden van de grote zee zijn, naar de plaatsen, die veerst van haar oevers, naar het Taanront en d’Evenaar, af-leggen, in de gewesten, daar het zes uren des uchtens of ’s avonts is, meest gezwollen zijn, en dieshalven van daar naar d’oevers vloejen; en dat zy ter zelve tijt minst zijn gezwollen ter plaatsen, daar het middag, of middernacht is, en dieshalven van d’oevers naar ’t midden vloejen; en dat, naar dat deze oevers naby of verre zijn, en deze wateren deur rechte of kromme, en diepe of ondiepe wegen derwaarts vlieten, zy daar vroeger of spader, en in groter of kleinder menigte komen: en ook dat de verscheide bochten dezer wegen, door de tusschenzetting der eilanden, door de verscheide diepten der zee, door d’afvalling der vloeden, en door d’ongeregeltheit en ongelijkheit der stranden of oevers veroorzaakt, dikwijls te weegbrengen dat de wateren, die naar d’een oever gaan, anderen ontmoeten, die van een andere oever komen; ’t welk op verscheide wijzen hun loop vordert, of vertraagt: en eindelijk, dat deze vloejing en ebbing ook door de winden, van de welken enigen altijt in zekere plaatsen op zekere tijden regel houden, gevordert of vertraagt worden; want ik geloof niet dat ’er iets bezonder van de vloejing en ebbing der zee waar te nemen is, van ’t welk d’oorzaak niet in dit weinige, dat ik nu gezegt heb, begrepen is.

Zevenënvijftigste LID.
Van de natuur der inwendige aarde, die onder de laegste wateren is.

WAt d’inwendige aarde aangaat, met C getekent, die onder de wateren gevormt is, men kan aanmerken dat zy uit deeltjes van allerhande gestalten bestaat,en die zo dik zijn, dat de bolletjes, of stoffe der tweede hooftstoffe door haar gewone roering geen macht heeft om hen met zich te voeren, gelijk zy de deeltjes van de lucht en van ’t water meêvoert, maar dat zy alleenlijk krachtig genoech is om hen zwaar te maken , met hen naar ’t middelpunt van d’aarde te parssen, en ook om hen een weinig te verwaggelen, met deur de tusschenheden deur te vloejen, die onder hen in groot getal moeten wezen, uit oorzaak van ongeregeltheit en oneffenheit van hun gestalten, en dat zy ook verwaggelt worden, zo door de stoffe van d’eerste hooftstoffe, die alle de genen van deze tusschenheden vervult, de welken zo eng zijn, dat ’er geen ander lighaam in kan komen, als door de delen van de lucht, van ’t water, en van d’uitwendige aar-de, die boven ’t water gevormt is; welke delen dikwijls in de grootsten dezer tusschenheden dalen, en daar enige delen van d’inwendige aarde zo krachtelijk roeren, dat zy hen van d’anderen afscheuren, en daar na met hen doen opklimmen. Want men kan lichtelijk oordelen dat de hoogste delen van deze inwendige aarde

C zeer aan malkander verknocht, en vast te zamen gevoegt moeten wezen, om dat zy d’eersten zijn geweest, die ’t gewelt van de fijne stoffe hebben moeten tegenstaan, en des zelfs loop afbreeken, toen zy lijnrecht deur de lighamen B en D deurging, en terwijl C gevormt wierd; maar dat zy, tamelijk groot zijnde, en zeer ongeregelde en ongelijke gestalten hebbende, zich echter niet zo wel op malkander hebben konnen voegen, of daar zijn tusschen hen noch veel ruimten gebleven, die groot genoech zijn, om de deurgang aan enigen der aardsche delen te geven, die daar boven waren, gelijk bezonderlijk aan de deeltjes van ’t zout, en van zoet water: maar dat d’andere delen van dit lighaam C, die onder deze bovenste delen waren, niet zo vast te zamen hebben gevoegt geweest; ’t welk oorzaak is dat zy door de deeltjes van ’t zout, of andere diergelijke delen, die naar hen quamen, gescheiden konnen worden.

Achtënvijftigste LID.
Van de natuur der quikzilvers.

JA daar is misschien enige plaats binnen in, of beneden dit lighaam C, in de welke veel van deze delen vergadert zijn, die zo effe en gladde gestalten hebben, dat, schoon hun zwaarte veroorzaakt dat zy op malkander steunen, en dit zodanig, dat de stoffe der tweede hooftstoffe niet zonder bekommering van alle zijden rontom hen vloeit, gelijk zy rontom de delen van ’t water doet, zy echter geensins aan malkander zijn gehecht, maar geduriglijk geroert worden, zo door de stoffe van d’eerste hooftstoffe, die alle de tusschenheden vervult, de welken zy rontom hen laten, als door de kleinste deeltjes der tweede hooftstoffe, die ook tusschen enigen van deze tusschenheden konnen deurkomen; door welke middel zy een vocht uitmaken, die, veel zwaarder dan ’t water, en niet deurschijnig zijnde, gelijk ’t water is, de vorm van quikzilver heeft.

Negenënvijftigste LID.
Van d’ongelijkheit der hitte, die in deze inwendige aarde is.

Wyders, men moet aanmerken dat, gelijk de vlakken, die dagelijks om de zon voortkomen, zeer ongelijke en verscheide gestalten hebben, ook dus het middelgewest van d’aarde, met M aangewezen, die uit een zelve stoffe, als deze vlakken, bestaat, niet overal even vast en dicht is, maar dat daar in enige plaatsen zijn, in de welken haar delen minder gesloten zijn, dan in d’andere plaatsen; ’t welk veroorzaakt dat de stoffe van d’eerste hooftstoffe, die uit het middelpunt van d’aarde naar ’t lighaam C koomt, deur enige plaatsen van dit middelgewest in groter overvloet, dan deur d’anderen, deurgaat, en dus meer kracht heeft om de delen van dit lighaam C, die boven deze plaatsen zijn, te roeren, of verwaggelen. Men moet ook aanmerken dat de hitte der zon, die, gelijk hier voor gezegt is, tot in d’inwendigste delen van d’aarde deurdringt, niet gelijkelijk tegen alle plaatsen van dit lighaam C werkt, om dat deze hitte overvloediglijker aan dit lighaam meêgedeelt word door de delen van d’uitwendige aarde E, die daar aan raken, dan door ’t water D, en om dat de zijden der bergen, die naar de middag leggen, veel meer door de zon verwarmt worden, dan de genen, die naar  d’aspunten strekken; en daar by, dat de landen, naar d’Evenaar gelegen, anders verwarmt worden dan de genen, die zeer verre daar af zijn, en dat de verandering, zo wel der dagen en der nachten, als der zomers en der winters ook enige verscheidenheit daar in veroorzaakt.

Zestigste LID.
Wat d’uitwerking van deze hitte is.

’t IS dieshalven klaarblijkelijk dat alle de deeltjes van dit lighaam C altijt enige roering hebben, die daar, naar de plaatsen en tijden, ongelijk is. Men moet dit niet alleenlijk verstaan van de delen des quikzilvers, of van ’t zout, en van varsch water, en van d’andere diergelijke delen, die uit d’uitwendige aarde E in de grootste pijpjes van d’inwendige aarde C zijn gedaalt, daar zy geensins vastigheit hebben, maar ook van alle de delen van deze inwendige aarde, hoe hard, en hoe vast zy ook te zamen gevoegt konnen wezen: niet dat deze delen, dus te zamen gevoegt, gemenelijk geheel door de werking van de hitte afgescheiden worden; maar gelijk wy zien dat de wint de takken der bomen roert, en maakt dat zy na malkander toekomen, en weêr van elkander afwijken, zonder dat zy daarom afgescheurt of gebroken zijn: dus moet men ook denken dat het meeste deel der deeltjes van ’t lighaam C verscheide takken hebben, die zodanig aan malkander gestrengelt en gebonden zijn, dat de hitte, daar aan schuddende, 

hen niet geheellijk van malkander kan scheiden, maar alleenlijk maken dat de tusschenheden, die tusschen hen zijn, nu groter, en dan kleinder worden, en dat, dewijl zy veel harder zijn dan de delen der lighamen D en E., die in deze tusschenheden dalen, als zy ruimer worden, zy, enger wordende, hen parssen, en, hen tot verscheide malen treffende, kneuzen, of zodanig buigen, dat zy hen tot tweederhande gestalten brengen, die waerdig zijn hier aangemerkt te worden.

Eenënzestigste LID

Hoe de zure en scherpe vochten voortgebracht worden, uit de welken men koperroot, aluin, en diergelijke anderemijnstoffen maakt.

’t EErste geslacht van gestalten koomt uit de deeltjes van ’t zout, of uit andere diergelijke deeltjes, die hard en vast zijn, en die, in de pijpjes van ’t lighaam C belemmert, daar zodanig geparst en gedreven worden, dat zy, te voren ront en hard, gelijk kleine stokjes, geweest hebbende, plat en buigelijk worden op gelijke wijze als een ronde roede van yzer, of van ander metaal, door ’t gedurig slaan met de hamer in een langwerpige plaat verandert. Wyders, deze deeltjes van ’t lighaam D of E, herwaarts en derwaarts tegen de deeltjes van ’t lighaam C, die hen in hardigheit overtreffen, afzakkende, worden daar zodanig beschaaft en gescherpt, dat zy, puntig en snijdig wordende, de vorm van zekere zure en scherpe vochten nemen, die, namaals naar ’t lighaam E opklimmende, in ’t welk de mijnen zijn, daar koperroot, aluin, of andere mijnstoffen uitmaken, naar dat zy in ’t verstijven zich met metalen, stenen, of andere stoffen vermengen.

Tweeënzestigste LID.

Hoe d’olieachtige stoffe, die plaats heeft in de zamenzetting vanzwavel, leempek, en zo voort, voortgebracht word.

’t ANder geslacht der gestalten koomt van de deeltjes der lighamen D en E., die, niet zo hard zijnde als de voorgaanden, in de pijpjes van ’t lighaam C, door de roering van des zelfs delen, zo gekneust worden, dat zy zich in veel dunne en buigelijke takjes verdelen, de welken, door de stoffe van d’eerste  hooftstoffe herwaarts en derwaarts verstrooit, en naar ’t lighaam E gevoert, zich aan enigen van des zelfs delen hechten, en door deze middel het zwavel, leempek, en in ’t algemeen alle de vette of olieachtige stoffen, die in de mijnen gevonden worden, uitmaken.  

Drieënzestigste LID. 

Van de beginselen der Stofscheidingkunde, en hoe de metalen in de mijnen komen.

IK heb hier driederhande lighamen verklaart, die, gelijk my dunkt, grote overeenkoming hebben met de genen, die van de Stofscheiders gemenelijk voor hun drie beginselen worden genomen, en die zy ’t zout, zwavel en Mercurius noemen. Want men kan deze bijtende en scherpe vochten voor hun zout, deze takjes, die een olieachtige stoffe uitmaken, voor hun zwavel, en ’t quikzilver voor hun Mercurius nemen. En mijn gevoelen is dat de ware oorzaak, die de metalen in de mijnen doet komen, is dat deze scherpe en bijtende vochten, herwaarts en derwaarts in de pijpjes van ’t lighaam C vloejende, te weegbrengen dat enigen van haar delen van d’anderen afscheiden, de welken, zich daar na belemmert en verwart, en als met de takjes van d’olieachtige stoffe bekleed, lichtelijk van C naar E gedreven worden, en dit door de deeltjes van ’t quikzilver, als het door de hitte geroert, en dun gemaakt is, en naar de verscheide grootheden en gestalten,  die deze deeltjes van ’t lighaam C hebben, maken zy verscheide metalen, de welken ik hier misschien bezonderlijker verklaart zou hebben, zo ik gelegentheit had gehad, om alle d’ervarentheden te bekomen, die vereischt zijn om de redeneringen, die ik hier op gedaan heb, te bevestigen.

Vierënzestigste LID. 

Van de natuur der uitwendige aarde, en van d’oorsprong der springbronnen.

MAar laat ons (zonder ons langer hier meê te verletten) beginnen d’uitwendige aarde, met E aangewezen, t’onderzoeken, die, gelijk wy alreê gezegt hebben, in veel stukken is gedeelt, van de welken de laegsten met zeewater bedekt zijn, de hoogsten de bergen, en de genen, die tusschen beiden zijn, de platte landen uitmaken, en laat ons nu bezien hoedanig daar d’oorsprongen der springbronnen en vloeden zijn, en waarom zy nimmer leeg noch uitgeput worden, hoewel hun wateren zonder ophouden in de zee vlieten: gelijk ook waarom alle deze varsche wateren, die in de zee stromen, haar niet groter maken, noch te weegbrengen dat zy niet zo zout is. Om dit te doen moet men aanmerken dat er grote holligheden vol water onder de bergen zijn, uit de welken de hitte geduriglijk veel dampen doet rijzen, die, niets anders zijnde, dan deeltjes van water, die van malkander gescheiden zijn, en krachtelijk geroert worden, in alle de pijpjes van d’aarde insluipen, en dus tot aan de hoogste vlakten der platte landen, en bergen. Want dewijl wy zien dat enigen van deze dampen veel hoger in de lucht rijzen, daar zy de wolken uitmaken, zo konnen wy niet twijfelen dat ’er niet veel meer zijn, die tot aan de toppen der bergen rijzen, vermits zy lichtelijker konnen opklimmen met tusschen de delen van d’aarde deur te vlieten, die hen helpt dragen, dan met deur de lucht te rijzen, die, vloedig zijnde, hen niet op gelijke wijze steunen kan. Wyders, men moet aanmerken dat, als deze dampen aan de toppen der bergen zijn gekomen, en zich niet hoger konnen opheffen, om dat hun roering vermindert, hun deeltjes zich veel te zamenvoegen, en dat zy, door deze middel de vorm van water weêrneemende, niet weêr deur de pijpjes, deur de welken zy op geklommen zijn, konnen dalen, om dat deze pijpjes al t’eng zijn, maar dat zy andere deurgangen, die een weinig ruimer zijn, tus-schen de verscheide korsten of schorsen, van de welken, gelijk ik gezegt heb, d’uitwendige aarde gemaakt is, vinden, deur de welken zy zich in de kloven begeven, die, gelijk ik gezegt heb, ook in deze uitwendige aarde gevonden worden, de welken zy vullen, en daaruit oorsprongen spruiten, die onder d’aarde verborgen blijven, tot dat zy in des zelfs vlakte enige pijpjes vinden, daar zy uit te voorschijn komen, en dus tot springbronnen worden, welkers water, langs de schuinten der platte landen vloejende, invloeden vergaderen, en eindelijk tot in de zee af dalen. 

Vijfenzestigste LID.

Waarom de zee niet wast van dat het water der vloeden daar in stroomt.

VOorts, hoewel dus geduriglijk veel water uit de holligheden, die onder de bergen zijn, uitkoomt, en, daar uit gerezen, langs vloeden tot in de zee stroomt, zo worden echter deze holligheden nimmerleeg geput, en de zee niet groter daar af. De reden hier af is dat d’uitwendige aarde niet op zodanig een wijze, als ik beschreven heb, heeft konnen gevormt worden van de stukken en brokken van ’t lighaam E, van’t welk de delen oneffen en ongelijk op de vlakte van ’t lighaam C gevallen zijn, of daar  zijn noch veel grote pijpen onder deze delen gebleven, langs de welken zo veel water uit de zee weêr naar de laegte der bergen keert, als er deur de toppen uitkoomt, dat naar de zee vloeit: in voegen dat de loop van ’t water in deze aarde de loop van ’t bloet in de lighamen der dieren volgt, daar ’t een kring maakt, met zonder ophouden gezwindelijk uit hun aders in de slagāders, en uit hun slagāders in hun aders te vloejen. 

Zesenzestigste LID. 

Waarom 't water van 't meeste deel der bronnen varsch, en de zee zout is.

EN hoewel de zee zout is, zo is echter ’t water van ’t meeste deel der bronnen varsch. De reden hier af is dat de varsche deeltjes van ’t zeewater, zacht en buigelijk zijnde, lichtelijk in dampen verandert worden, en deur afgelege wegen, die tusschen de zantkorreltjes, en zodanige andere deeltjes van d’uitwendige aarde zijn, deurgaan, in plaats dat de genen, die ’t zout uitmaken, hard en stijf zijnde, zwarelijker door de hitte rijzen, en niet deur de pijpjes van d’aarde konnen deurkomen, zo deze pijpjes niet boven gemeen ruim zijn: en de wateren dezer springbronnen, in de zee vlietende, maken haar niet varsch, vermits het zout, dat zy daargelaten hebben, toen zy zich tot dampen in de bergen ophieven, zich weêr met hen vermengt.

Zevenenzestigste LID.

Waarom ’t water in enige bronnen zout is.

MAar wy moeten ons echter niet zeer verwonderen van dat ’er enige bronnen van zout water, zeer verre van de zee af zijnde, gevonden worden. Want dewijl, gelijk gezegt is, d’aarde in veel plaatsen geklooft is, zo kan ’t gebeuren dat het zeewater tot aan de plaatsen koomt, daar deze bronnen zijn, en dit deur pijpen, die zo ruim zijn, dat het lichtelijk zijn zout met zich neemt: niet alleenlijk als de pijpen in zo diepe putten gevonden worden, dat zy laeger zijn dan ’t zeewater is, in welk geval het gemeenlijk des zelfs vloejing en ebbing deelachtig is, maar ook als zy veel hoger zijn, vermits de delen van ’t zout, door de schuinte dezer pijpen ondersteunt, met de deeltjes van ’t varsch   water konnen opklimmen. Men kan zulks door d’ervarentheit beproeven, met zeewater in een kuip, gelijk ABC, die boven wyder dan onder is, te doen koken: want men ziet langs de kanten zout rijzen, dat rontom aan de kuip gaat zitten, even als een korst, terwijl het varsch water, dat ’er by was, uitwaassemt.

Achtënzestigste LID. 

Waarom in enige bergen zoutmijnen gevonden worden.

DIt voorbeelt dient ook om tot verstant te komen hoe zo groot een menigte van zout in zekere bergen is vergadert, daar men’t als stenen uithaalt, om dat op gelijke wijze te gebruiken, als ’t geen, ’t welk van zeewater koomt: want dit spruit van dat de delen van ’t varsch water, die ’t zout dus verre uit de zee meêgebracht hebben, met uitdamping verder zijn gegaan, en dat het zout hen niet verder heeft konnen volgen. 

Negenënzestigste LID.

Waarom men daar, behalven ’t gemeen zout, noch enige andere geslachten van zout vind.

MAar het gebeurt ook somwijlen dat het zout, ’t welk van de zee koomt, deur pijpjes van d’aarde deurkoomt, die zo eng, of zodanig geschikt zijn, dat zy iets in de gestalte van zijn delen veranderen, door welke middel het de vorm van gemeen zout verliest, en die van salpeter, ammoniakzout, of van enige andere slach van zout aanneemt. Wyders, veel deeltjes van d’aarde konnen, zonder van de zee gekomen te wezen, zodanig van gestalte zijn, dat zy tot de making van zulk zout dienen. Want hier toe is niets vereischt, dan dat zy lankwerpig, en niet buigelijk zijn, zonder in takjes gedeelt te wezen, en naar d’andere verscheidentheden, die zy hebben, maken zy verscheide slach van zout. 

Zeventigste LID.

Wat onderscheit dat er is tusschen de dampen, geesten en uitwaassemingen.

BEhalven de dampen, die uit de wateren rijzen, koomt ook uit d’inwendige aarde een grote menigte van deurdringende en scherpe geesten, en veel vetächtige, of olieachtige uitwaassemingen, en ook dampen van quikzilver, ’t welk, als een walmte rijzende, delen van d’andere metalen met zich neemt, en naar de verscheide wijzen dat deze dingen tezamen gemengt worden, maken zy verscheide mijnstoffen. Ik neem hiervoor geesten zo wel de delen der wrange en serpige vochten, als de delen van de vluchtige zouten, als zy van malkander zijn gescheiden, en zodanig bewogen worden, dat de kracht van hun roering de gene van hun zwaarheit overtreft. En hoewel de benaming van uitwaasseming algemeen is, zo neem ik haar echter nu niet, dan om delen van de stoffe der darde hooftstoffe aan te wijzen, die afgescheiden en bewogen zijn, gelijk de genen der dampen, of der geesten, maar die zeer klein, en in veel takjes, die men zeer licht kan buigen, gedeelt zijn; in voegen dat zy dienen konnen om alle de vette lighamen, en d’olie te zamen te zetten. Dieshalven, schoon de wateren, de wrange en serpige vochten, en d’olien weke en vloedige lighamen zijn, zo is ’er echter dit verschil in, dat hun delen alleenlijk tegen malkander zijgen en glijden, in plaats dat deze zelve delen, als zy dampen, geesten, of uitwaassemingen uitmaken, zodanig afgescheiden en bewogen zijn, dat men eigentlijk kan zeggen dat zy vliegen, of vluchten.

Eenënzeventigste LID.

Hoe hun samenmenging verscheide gedaanten van stenen te zamenzet, daar af sommigen deurschijnig, en d’anderen duister zijn.

EN dit zijn de geesten, die krachtigst bewogen moeten worden, om in dezer voegen te vliegen: zy zijn ’t ook, die gemakkelijkst in d’enge pijpjes der aardsche lighamen deurdringen, uit oorzaak van de kracht, door de welke zy bewogen zijn, en van de gestalte hunner delen; by gevolg van ’t welk zy daar ook blijven, en zich daar meest vasthechten, en dieshalven worden deze lighamen door hen harder gemaakt, dan door d’uitwaassemin-gen 
gen, of door de dampen. Voorts, dewijl er groot onderscheit is tusschen deze driederhande broken, die ik dampen, geesten en uitwaassemingen noem, zo maken zy, naar dat hun delen zich verscheidelijk mengen, en te zamen voegen, alle de verscheide gedaanten van stenen, en andere lighamen, die onder d’aarde gevonden worden. En sommigen van deze zijn deurschijnig, en d’anderen niet, want als deze roken alleenlijk in de pijpjes van enig deel der uitwendige aarde vast blijven, zonder van stant te veranderen, zo is klaarblijkelijk dat de lighamen, die daar in bestaan, niet deurschijnig konnen wezen, om dat de ze aarde niet zodanig is. Maar als zy zich buiten deze pijpjes, in enige spleten, kloven of holligheden der aarde vergaderen, zo zijn de lighamen, die zy uitmaken, in ’t begin week en vloedig, en desgelijks deurschijnig. Zy behouden dit noch een weinig daarna, hoewel zy, vermits de weke en vloedige van hun delen uitwaassemen, allengs hard worden. En in dezer voegen worden de Diamanten, Agaatstenen, het Kristal, en andere zo danige stenen voortgebracht.

Tweeëntzeventigste LID.

Hoe de metalen in de mijnen komen, en hoe ’t vermiljoen daar gemaakt word.

IN dezer voegen brengen de dampen van ’t quikzilver, die deur de spleetjes en ruimste pijpjes van d’aarde opklimmen, ook met zich deeltjes van gout, zilver, loot, of van enig ander metaal, de welken namaals daar blijven, schoon het quikzilver dikwijls daar geen stant houd, om dat ’et, week en vloedig zijn de, veerder opklimt, of weêr neerdaalt. Maar het gebeurt ook somtijts dat het daar blijft, te weten als het veel uitwaassemingen ontmoet, daar af de delen, zeer klein zijnde, de zijnen belemmeren en beletten, en door deze middel het quikzilver in vermiljoen veranderen. Voorts, ’t is het quikzilver niet alleen, dat de metalen uit d’inwendige naar d’uitwendige aarde met zich kan nemen; maar de geesten en uitwaassemingen doen desgelijks, ten opzicht van sommige metalen, gelijk koper, yzer en antimonie. 

Drieëntzeventigste LID.

Waarom niet in alle plaatsen van d’aarde Metalen gevonden worden.

EN men moet aanmerken dat deze metalen byna alleenlijk uit deze delen van d’inwendige aarde konnen opklimmen, daar de stukken van d’inwendige van d’uitwendige aarde, die op haar gevallen zijn, aanraken. Tot een voorbeelt, in deze afbeelding klimmen zy  op van 5 naar v: en ’t geen, ’t welk belet dat zy ook uit d’andere plaatsen opklimmen, is dat ’er water tusschen beiden is, daar zy niet deur konnen rijzen, ’t welk oorzaak is van dat men niet in alle gewesten der aarde metalen vind.

Vierëntzeventigste LID.

Waarom zy voornamelijk in de wortels der bergen, die naar 't zuiden of oosten gestrekt zijn, gevonden worden.

MEN moet ook aanmerken dat deze metalen gemenelijk uit d’aderen der aarde naar de wortel of voet der bergen opklimmen, gelijk hier van 5 naar v, en dat zy daar byna altijt te zamen vergaderen, om daar mijnen van gout, zilver, koper, of van diergelijke metalen te maken, vermits men daar veel spleetjes, of zeer ruime pijpjes vind, die van deze metalen gevult konnen worden, gelijk ook dat zy zelden in andere delen van deze bergen, dan naar de zijden, die naar 't zuiden of oosten ge-keert zijn, vergaderen, vermits die door de hitte van de zon, die behulpsaam is om hen te doen opklimmen, meest verwarmt worden. Dit koomt met d’ervarentheit overeen, om dat de genen, die mijnen zoeken, hen gemenelijk naar deze zijden alleen vinden.

Vijfëntzeventigſte LID.

Dat alle de mijnen in d’uitwendige aarde zijn, en dat men niet tot in d’inwendige aarde deurboren kan.

MAar men heeft niet te verhopen dat men ooit, door diep te graven, tot aan deze inwendige aarde, die ik gezegt heb geheellijk metalig te wezen, zal geraken: want behalven dat d’uitwendige aarde, die daar boven op legt, zo dik is, dat de menschelijke macht naauwelijks genoech zou wezen om daar deur te graven, zo zou men daar noch zonder twijffel verscheide, bronnen vinden, deur de welken het water in zo veel groter overvloet opkomen zou, als zy laeger geopent zouden zijn; in voegen dat de gravers daar van overstort worden, en verdrenken zouden.

Zesentzeventigste LID. 

Hoe de zwavel, ’t leempek, de mijnolie, en ’t leem gemaakt worden.

WAt d’uitwaassemingen aangaat, die ik beschreven heb, en die uit d’inwendige aarde komen, hun deeltjes zijn zo klein, dat zy, alleen zijnde, geen ander lighaam, dan van lucht, konnen uitmaken. Maar zy vervoegen zich lichtelijk met de fijnste deeltjes der geesten, die, door deze middel hun gladde en glibberige gestalte verliezende, kleine takjes krijgen, de welken maken dat zy zich ook aan andere lighamen konnen hechten: te weten, zy vermengen zich somtijts met de delen der bijtende en serpige vochten, met enige anderen gemengt, die metalig zijn, en maken dus de zwavel; somtijts vervoegen zy zich met de delen van d’uitwendige aarde, onder de welken een menigte der zelve vochten zijn, en maken dus aarde, die men branden kan, gelijk leempek, en diergelijke dingen; somtijts vermengen zy zich ook alleenlijk met aarde, en dan maken zy leem; eindelijk, somtijts vergaderen zy byna alleen te zamen, te weten als hun roering zo zwak is, dat hun zwaarheit genoech is om hen op malkan-der te drukken, en door deze middel maken zy olien, die men op enige plaatsen in de mijnen vind.

Zevenëntzeventigste LID.
Wat d’ oorzaak der aardbeevingen is.

MAar als deze uitwaassemingen, aan de fijnste deeltjes der geesten gevoegt, al te zeer geroert worden om dus in olie te veranderen, en als zy onder d’ aarde in spleten, of holligheden komen, daar in te voren niets anders dan lucht heeft geweest, zo maken zy daar een dikke en vette rook, die men by de geen kan gelijken, de welk van een kaers koomt, als zy eerst uitgeblazen is: want gelijk deze uitgeblaze kaers zeer lichtelijk weêr ontsteeken word, zo haast als men met de vlam van een andere kaers daar bykoomt; zo ook, als enig vonkje vuurs in deze holligheden verwekt word, zo krijgt het terstont vat op alle de rook, daar af deze holligheden vol zijn; en de stoffe van deze rook, door deze middel zich in vlam veranderende, verdunt en verspreid zich schichtiglijk, en stoot met groot gewelt tegen alle de zijden van de plaats daar zy in besloten is, voornamelijk zo veel geesten, of vluchtig zout daar onder vermengt zijn. En hier uit spruiten d’ aardbeevingen; want als de holligheden, die deze stoffe beslaat, zeer groot zijn, zo kan zy in een ogenblik al ’t lant, dat daar boven of omtrent is, doen schudden en waggelen.

Achtëntzeventigste LID.
Waarom uit sommige bergen vuur uitbarst.

HEt gebeurt ook somtijts dat de vlam, die deze aardbeevingen veroorzaakt, d’ aarde omtrent de top van enige berg openscheurt, en in grote overvloet daar uitkoomt. Want dewijl de holligheden, daar zy is, niet groot genoech zijn om haar te bevatten, zo poogt zy aan alle zijden daar uit te komen, en maakt lichtelijker voor zich een opening deur de top van een berg, dan deur enige andere plaats; voor eerst om dat men weinig holligheden vind, die zeer groot, en bequaam zijn om deze roken t’ ontfangen, dan onder de hoogste bergen; daar na, om dat men ook niet zo grote kracht behoeft om d’ einden dezer grote stukken van d’ uitwendige aarde (die, gelijk ik gezegt heb, ter plaatsen, daar zy de toppen der bergen uitmaken, zijdelings tegen malkander leunen) t’ openen, en van malkander te scheiden, als om daar in enig ander gewest een nieuwe opening te maken. En hoewel de zwaarheit dezer grote stukken aarde, dus van malkander gescheurt, oorzaak is van dat zy zich weêr vaerdiglijk te zamen voegen, als de vlam daar uit vertrokken is, zo kan echter, vermits deze vlam, die met groot gewelt uitbarst, gemenelijk veel aarde, met zwavel, of leempek vermengt, voor zich uitwerpt, gebeuren dat deze bergen noch een lange tijt daar na branden, tot dat deze zwavel, of dit leempek geheel verteert is. En als de zelve holligheden weêr met gelijke roken, die in brant geraken, vervult worden, zo barst de vlam daar af lichtelijker deur de plaats uit, die alreê open geweest heeft, als deur anderen. Dit is d’ oorzaak, dat ’er bergen zijn, daar men dikwijls zodanige brant heeft gezien, gelijk daar zijn de berg Etna in Sicilien, Vesuvius by Napels, Hecla in Yslant, en meer anderen.

Negenëntzeventigste LID.
Waarom d’ aardbeeving dikwijls met veel schokkingen geschied; en dus enige uren, of enige dagen lang duurt.

VOorts, d’ aardbeevingen eindigen niet altijt met d’ eerste schok; maar men verneemt somtijts t’ elkens nieuwe schokkingen na verloop van enige uren, ja dagen. De reden hier af is dat de vette en vlamachtige roken niet altijt in een enige holligheit zijn besloten, maar gemenelijk in veel, die alleenlijk met een weinig leempekkige of zwavelige aarde van malkander zijn gescheiden: in voegen dat het vuur, als ’t in een dezer holligheden vat krijgt, en door deze middel d’ eerste schok aan d’ aarde geeft, echter niet tot in d’ andere holligheden kan komen voor dat het de stoffe, die tusschen beiden is, verteert heeft, daar toe enige tijt van node is.

Tachtigste LID.
Hoedanig de natuur van ’t vuur is, en waar in het van de lucht verschilt.

MAar ik heb noch niet gezegt op wat wijze het vuur in de holligheden der aarde kan vat krijgen, om dat men eerst de natuur daar af moet weten, die ik trachten zal nu te verklaren. Alle de deeltjes der aardsche lighamen, hoe groot, of van welke gestalte zy zijn, nemen de vorm van ’t vuur, als zy van malkander gescheiden, en zodanig van de stoffe der eerste hooftstoffe om-ringt zijn, dat zy haar roering moeten volgen. Zy nemen ook de vorm des luchts, als zy, van de bolletjes of stoffe der tweede hooftstoffe omringt, der zelver roering volgen. In dezer voegen bestaat ’t eerste en voornaamste onderscheit, dat tusschen de lucht en ’t vuur is, hier in, dat de deeltjes van ’t vuur zich veel gezwindelijker bewegen, dan de genen van de lucht, om dat de roering van d’ eerste hooftstoffe onvergelijkelijk groter is, dan die van de tweede hooftstoffe. Maar daar is tusschen hen noch een ander zeer aanmerkelijk onderscheit, ’t welk hier in bestaat, dat de grootste deeltjes der aardsche lighamen de bequaamsten zijn om ’t vuur te bewaren, en te voeden; in plaats dat de kleinsten best de vorm van de lucht behouden; want hoewel de grootsten, als, tot een voorbeelt, de genen van ’t quikzilver, ook de vorm van de lucht konnen aanneemen, als zy door de hitte krachtiglijk worden bewogen, zo verliezen zy haar daar na van zelf, als zy, na dat deze roering vermindert, door hun zwaarheit weêr neêrdalen.

Eenëntachtigste LID.
Hoe ’t vuur eerst voortgebracht word.

VOorts, de bolletjes of deeltjes der tweede hooftstoffe beslaan alle de tusschenheden omtrent d’ aarde, en in haar pijpjes, die groot genoech zijn om hen t’ ontfangen, en zijn daar zodanig op malkander gehoopt, dat zy malkander raken, en ondersteunen, en dit zodanig, dat men ’t een niet kan roeren zonder ook ’t ander, dat ’er naast is, te bewegen, (ten waar men ’t op zijn middelpunt deê drajen;)en dit is oorzaak van dat de stoffe van d’ eerste hooftstoffe, hoewel zy alle de hoekjes voort vervult, daar deze deeltjes van de tweede hooftstoffe niet konnen wezen, en hoewel zy zich daar boven maten gezwindelijk beweegt, echter, terwijl zy daar geen groter ruimten beslaat, geen kracht kan hebben van de de deeltjes der aardsche lighamen met zich te nemen, door hen haar roering te doen volgen, noch by gevolg van de vorm des vuurs aan hen te geven, om dat zy alle op malkander leunen, en door de bolletjes of deeltjes der tweede hooftstoffe, die rontom hen zijn, gesteunt worden. Maar om ergens vuur te verwekken, zo is van node dat enige andere kracht de bolletjes of deeltjes der tweede hooftstoffe uit enigen der tusschenheden, die tusschen de deeltjes der aardsche lighamen zijn, drijft, op dat ’er, als zy niet meer op malkander steunen, een geheel van d’ enige stoffe der eerste hooftstoffe omringt zou wezen; door welke middel het des zelfs roering moet volgen.

Tweeëntachtigste LID.
Hoe ’t vuur bewaart en onderhouden word.

EN op dat dit vuur, dus ontsteeken zijnde, niet terstont uitgebluscht zou worden, zo moeten deze aardsche deeltjes groot en vast genoech, en tot roering bequaam wezen, om van d’ eerste hooftstoffe, dus geweldiglijk gedreven, kracht te hebben van de hemelsche bolletjes, of deeltjes der tweede hooftstoffe te verdrijven, die zich geduriglijk vertonen om weêr in de plaats van ’t vuur, daar zy uitgedreven zijn, te keren, en om dus te beletten dat het van deze deeltjes der tweede hooftstoffe, zich weêr te zamen voegende, uitgeblusch zou worden.

Drieëntachtigste LID.
Waarom ’t vuur altijt tot zijn voedsel enig lighaam behoeft, om dat te verteren.

WYders, deze aardsche deeltjes, deze hemelsche bolletjes, of deeltjes der tweede hooftstoffe verdrijvende, konnen hen wel beletten weêr in de plaats te keren, daar ’t vuur is, maar zy konnen niet van deze deeltjes der tweede hooftstoffe belet worden in de lucht op te klimmen, daar zy, allengs hun roering verliezende, de kracht van ’t vuur quijtgaan, en die van rook aanneemen. Dit is oorzaak dat het vuur niet lang in een zelve plaats kan blijven, zo ’er niet enig lighaam is. ’t welk allengs, tot des zelfs onderhouding, daar af verteert word: en hier toe moeten eerstelijk de delen van dit lighaam zodanig geschikt zijn, dat zy ’t een na ’t ander daar af gescheiden konnen worden, en dit door de doening van ’t vuur, van ’t welk zy de vorm aanneemen, naar mate dat de genen, die van ’t vuur afgescheurt zijn, in rook veranderen; en daar na moeten zy veel in getal, en groot genoech wezen, om kracht te hebben van de hemelsche bolletjes, of deeltjes der tweede hooftstoffe, die dit vuur pogen te verstikken, te verdrijven; ’t welk de deeltjes van de lucht alleen niet konnen doen, en daarom is hy niet genoech tot d’ onderhouding en voedsel van ’t vuur.


Vierëntachtigste LID.
Hoe men vuur uit een kaisteen kan slaan.

MAar op dat dit volmaaktelijker verstaan zou worden, zo zal ik hier verscheide middelen vertonen, door de welken ’t vuur gemenelijk voortgebracht word, daar na ook al ’t geen, dat tot des zelfs onderhouding dienstig is, en eindelijk hoedanig d’ uitwerkingen zijn, die van des zelfs doening afhangen. De ge-meenste middel, die men gebruikt om vuur te krijgen, als men gebrek daar af heeft, is dat uit een kaisteen te doen uitspringen, als men met een vuurstaal, of met een andere steen daar op slaat. En ik geloof dat d’ oorzak van ’t vuur, dus voortgebracht, hier in bestaat, dat de kaisteenen hard en stijf zijn, (dat is zodanig, dat, indien men enigen van hun delen slechs een weinig buigt, zy weêr pogen tot hun eerste gestalte te geraken, even gelijk een boog, die gespannen is) en daar by dat zy breken konnen. Want vermits zy hard en stijf zijn, zo maakt men, daar tegen slaande, dat veel van hun deeltjes malkander een weinig naderen, zonder zich echter daarom geheellijk te zamen te voegen, en dat de tuschenheden, die omtrent hen zijn, zo eng worden, dat alle de hemelsche bolletjes, of deeltjes der tweede hooftstoffe daar uit vertrekken, en dit zodanig, dat zy alleenlijk van d’ eerste hooftstoffe vervult blijven; daar na, vermits zy stijf zijn, zo pogen hun deeltjes, na dat de slag gedaan is, hun eerste gestalte te hervatten; en eindelijk, vermits zy breken konnen, zo doet de kracht, door de welke zy pogen dus weêr in hun plaatsen te keren, dat enigen geheellijk van malkander scheiden, door welke middel zy, zich alleenlijk van de stoffe der eerste hooftstoffe omringt vindende, in vuur veranderen. Tot een voorbeelt, laat ons stellen dat de bolletjes, die men tusschen de delen van de kaisteen A ziet, de tweede hooftstoffe, die in des zelfs pijpjes is, vertonen, en dat, als hy met een vuurstaal geslagen word, gelijk men in B ziet, alle deze bolletjes uit des zelfs pijpjes vertrekken, welke pijpjes zo eng worden, dat zy niet dan d’ eerste hooftstoffe in zich begrijpen, en eindelijk dat, na de slag, deze deeltjes van de kaisteen, gebroken zijnde, al tintelende neêrvallen, uit oorzaak van de geweldige roering der eerste hooftstoffe, die hen omringt, en dus vonkjes vuur maken.

Vijfëntachtigste LID.
Hoe men ook vuur ontsteekt, met droog hout te wrijven.

MAar indien men op gelijke wijze tegen hout slaat, hoe droog het ook wezen kan, zo zal men echter daarom geen vuur daar uit doen komen, vermits het zeer veel verschilt dat het niet zo hard als een kaisteen is; en d’ eersten van zijn delen, die door ’t gewelt van de slag geparst worden, buigen naar de genen, die naast daar aan zijn, en vervoegen zich daar meê eer deze tweeden op de darden buigen, ’t welk te weegbrengt dat de deeltjes der tweede hooftstoffe, die in een zelve tijt uit veel van hun tusschenheden moesten vertrekken, op dat de d’ eerste hooftstoffe, die op de tweede volgt, daar met enige kracht kan werken, niet dan d’ een na d’ ander daar uit komen, te weten d’ eersten eerst, en daar na de tweeden, en dus vervolgens. Maar indien men dit zelve hout enige tijt lang krachtiglijk wrijft, zo zal d’ ongelijke roering en schudding van des zelfs deeltjes, die uit deze wrijving spruit, krachtig genoech wezen om de tweede hooftstoffe rontom hen te verdrijven, en te maken dat sommigen van d’ anderen afscheiden, door welke middel zy, zich alleenlijk van d’ eerste hooftstoffe omringt vindende, in vuur veranderen.

Zesëntachtigste LID.
Hoe men ook door een holle spiegel, of verheve glas vuur kan ontsteeken.

MEn kan ook vuur ontsteeken door middel van een holle spiegel, of rontverheve geslepe glas, met te maken dat veel stralen van de zon, naar een zelve punt strekkende, daar hun krachten vervoegen. Want hoewel deze stralen niet werken, dan door behulp der tweede hooftstoffe, zo is echter der zelver doening veel vaerdiger, dan de gene, die gewoon aan haar is, en vaerdig genoech om vuur te verwekken, vermits deze doening van d’ eerste hooftstoffe koomt, in de welke ’t lighaam van de zon bestaat. Zy kan ook krachtig genoech wezen, als veel stralen zich te zamen voegen, om enigen der delen van d’ aardsche lighamen af te scheiden, en de gezwintheit der eerste hooftstoffe, in de welke de vorm van ’t vuur bestaat, aan hen meê te delen.

Zevenëntachtigste LID.
Hoe een lighaam door de roering alleen in brant kan geraken.

WAnt overal, daar zodanig een gezwintheit in de delen der aardsche lighamen gevonden word, is vuur, zonder dat ’er aan gelegen is wat d’ oorzaak daar af is. En gelijk het waar is dat deze aardsche delen niet van d’ enige stoffe der eerste hooftstoffe omringt konnen wezen, zonder deze snelte te verkrijgen, schoon zy te voren heel geen snelte hadden, op gelijke wijze als een schip niet in ’t midden van een snelle vloet kan wezen, zonder des zelfs loop te volgen, als ’er geen ankers noch touwen zijn, die dat weêrhouden; zo is ’t ook waar dat, als zy deze snelte verkrijgen, zy, schoon ’er veel deeltjes der tweede hooftstoffe zijn, die hen raken, en schoon zy ook malkander raken, terstont al ’t geen, ’t welk hun roering beletten kan, rontom van zich drijven, in voegen dat ’er niets blijft, dan d’ eerste hooftstoffe, die dienstig is om haar t’ onderhouden. Dieshalven zijn alle geweldige roeringen krachtig genoech om vuur voort te brengen: en dit betoont hoe de blixem, weêrlichten en draaiwinden konnen ontsteeken worden; vermits zy, volgens ’t geen, dat in de Verhevelingen daar af gezegt is, veroorzaakt worden van dat de lucht, die tusschen twee wolken besloten is, met een zeer grote gezwintheit daar uit barst, als de hoogste dezer twee wolken op de laegste valt.

Achtëntachtigste LID.
Hoe de vermenging van twee lighamen hen ook in brant kan helpen.

DOch deze gezwintheit is misschien nimmer d’ enige oorzaak der vuren, die in de wolken ontsteeken worden, om dat ’er gemenelijk uitwaassemingen in de lucht zijn, die aan hen tot stoffe dienen, en die zodanig van natuur zijn, dat zy lichtelijk in brant geraken; of ten minsten veranderen zy in lighamen, die enig licht afwerpen, schoon zy niet verteert worden. En uit deze uitwaassemingen spruiten de dwaze vuren in ’t laegste gewest van de lucht, en de weerlichten in ’t middelste, zonder dat het dondert, en in ’t hoogste gewest de lichten, gelijk starren, die van de hemel schijnen te vallen, of daar van d’ een naar d’ ander plaats te schieten. Want d’ uitwaassemingen, gelijk gezegt is, zijn te zamen. gezet van zeer dunne en fijne deeltjes, in veel takken gedeelt, die zich aan andere delen hebben gehecht, de welken een weinig groter zijn, en die uit vluchtig of vliegend zout , en uit de scherpe en serpige vochten zijn getrokken, en men heeft aan te merken dat de tusschenheden, die men tusschen deze dunne takjes vind, zo klein zijn, dat zy gemenelijk niet, dan met de stoffe van d’ eerste hooftstoffe, vervult zijn, ’t welk oorzaak is dat, hoewel de hemelsche bolletjes, of deeltjes der tweede hooftstoffe alle d’ andere groter tusschenheden beslaan, die tusschen de deeltjes van ’t zout, of der vochten, met deze takjes bekleed, zijn, zy lichtelijk daar uit gedreven konnen worden, als, indien deze uitwaassemingen van verscheide zijden geparst worden, enigen der delen van de vochten, of van ’t vluchtig of vliegend zout in deze groter tusschenheden der anderen komen. Want de doening der eerste hooftstoffe, die tusschen de takjes is, de welken hen omrin-gen, is behulpig in hen uit te drijven, en door deze middel veranderen deze delen der uitwaassemingen in vlam.

Negenëntachtigste LID.
Hoe ’t vuur van de blixem, weerlichten, en schietende starren ontsteeken word.

EN d’ oorzaak, die dus d’ uitwaassemingen parst, om te maken dat zy tot vlam uitbarsten, als zy de blixem of weerlichte zamenzetten, is klaarblijkelijk; om dat zy tusschen twee wolken zijn besloten, daar af d’ een op d’ ander valt. Doch d’ oorzaak, die te weegbrengt dat deze uitwaassemingen zodanige lichten voortbrengen, die als starren zijn, de welken men by klaar en helder weer herwaarts en derwaarts deur de hemel ziet lopen, is niet zo klaarblijkelijk: maar men kan echter denken dat zy hier in bestaat, dat, als een uitwaasseming alreê enigsins door de koude in enige plaats van de lucht dik geworden is, en stant gehouden heeft, de delen van een ander uitwaasseming , die van een heter plaats komen, en by gevolg meer geroert zijn, of alleenlijk die uit oorzaak van hun gestalten langer volharden in zich te bewegen, of ook die door een weinig wint naar haar gedreven worden, in des zelfs pijpjes indringen , en de tweede hooftstoffe daar uit verdrijven: en indien zy door deze middel de deeltjes der eerste uitwaasseming, die noch niet zeer vast te zamen gevoegt zijn, van malkander kan scheiden, zo zullen zy een vlam daar af maken, die, deze uitwaasseming vaerdiglijk verteerende, zeer korte tijt duurt, en een star schijnt, die van d’ een naar d’ ander plaats overgaat.

Tnegentigste LID.
Hoe de starren, die vallen, ontsteeken worden, en wat d’ oorzaak van alle andere zodanige vuren is, die lichten, en niet branden.

IN plaats dat, zo de deeltjes der uitwaasseming zo wel te zamen gevoegt zijn, dat zy niet door de werking der andere uitwaassemingen, die in haar pijpjes indringen, van malkander gescheiden konnen worden, zy niet geheellijk in brant geraakt, maar alleenlijk enig licht afgeeft: gelijk somtijts ook doet het verrotte hout, de gezoute visch, en druppelen zeewater, en veel andere lighamen. Want om licht voort te brengen word niets an-ders vereischt, dan dat de deeltjes der tweede hooftstoffe door de stoffe van d’ eerste hooftstoffe gedreven worden, gelijk hier voor gezegt is. En als enig aardsch lighaam veel pijpjes heeft, die zo eng zijn, dat zy alleenlijk aan deze stoffe van d’ eerste hooftstoffe deurgang konnen geven, zo kan gebeuren dat, schoon zy daar niet krachts genoech heeft om de delen van dit lighaam van malkander te rukken, en door deze middel dat te verbranden, zy echter machts genoech heeft om de bolletjes of deeltjes der tweede hooftstoffe, die in de lucht rontom haar zijn, te verdrijven, en dus enig licht te veroorzaken. En men heeft te denken dat de vallende starren niets anders, dan dusdanige lichten, zijn, want men vind dikwijls op d’ aarde, ter plaatsen, daar zy gevallen zijn, een slijmige en glibberige stoffe, die niet brand. Men kan nochtans ook geloven dat het licht, ’t welk in hen schijnt, niet eigentlijk van deze slijmige stoffe koomt, maar van een ander, die fijnder is, en haar omringt, en die, ontsteeken zijnde, gemenelijk verteert is, eer zy tot aan d’ aarde koomt.

Eenëntnegentigste LID.
Hoedanig ’t licht van ’t zeewater, van ’t verrotte hout, en van meer andere dingen is.

MAar wat het zeewater aangaat, welks natuur ik te voren verklaart heb, men kan lichtelijk oordelen dat het licht, ’t welk rontom haar druppelen verschijnt, als zy van enige storm bewogen zijn, alleenlijk koomt van dat deze roering veroorzaakt dat, terwijl de genen van hun delen, die week en buigelijk zijn, te zamen gevoegt blijven, de punten der anderen, die hard en recht zijn, gelijk kleine priemtjes, voorwaarts uit hun vlakte komen, en de bolletjes of deeltjes der tweede hooftstoffe, die zy ontmoeten, met gewelt wechdrijven. Ik geloof ook dat het verrotte hout, de gezoute visch, en andere zodanige lighamen geen schijnsel afgeeven, dan als ’er in hen enige verandering of ontroerenis word gemaakt, die veel van hun pijpjes zodanig toeprangt, dat zy niets anders, dan stoffe van d’ eerste hooftstoffe, konnen bevatten, ’t zy dat deze verandering koomt van dat enigen van hun delen malkander naderen, als enige anderen van malkander verwijderen, gelijk men in ’t verrot hout ziet gebeuren, of van dat enig ander lighaam zich met hen vermengt, gelijk men aan de zoute visch ziet gebeuren, die geen schijnsel afgeeft, dan als de deeltjes van ’t zout in des zelfs pijpjes intreeden.

Tweeëntnegentigste LID.
Wat d’oorzaak der vuren is, die branden, of heetmaken, en geen glans afgeeven; gelijk dan, als het hooi van zelf heet word, broeit of brant.

EN als de delen van een lighaam zich dus tusschen de genen van een ander lighaam invoegen, zo konnen zy dat niet alleenlijk doen blinken, zonder het op zodanig een wijze, gelijk ik nu verklaart heb, heet te maken, maar zy maken ’t ook somtijts heet, zonder het glans te doen afgeeven, ja zy verbranden ’t somtijts geheel: gelijk zulks blijkt in ’t hooi, dat men dicht gestuwt en besloten heeft eer het droog was, en in d’ongeleschte kalk, op de welk men water gegoten heeft, en in alle heefmiddelen, die men gemenelijk in de Stofscheiding ziet gebruiken. Want daar is geen andere reden, die te weegbrengt dat het hooi, ’t welk men wechgestuwt en besloten heeft eer het droog was, allengs heetmaakt, ja tot het te doen branden, dan dat het sap, of de geesten, die gewonelijk uit de wortel der kruiden langs hun stammen opklimmen, om aan hen tot voedsel te dienen, noch niet geheel uit deze kruiden zijn vertrokken, als men hen wechlegt, en daar na in hun roering voortvaren, en uit sommigen van deze kruiden in anderen overgaan, vermits de vochten, die in dit hooi zijn, dat dus besloten is, niet tot dampen konnen uitwaassemen; en vermits deze kruiden beginnen droog te worden, zo vinden deze geesten of vochten daar pijpjes, die een weinig enger zijn, dan naar gewoonte, en die hen voortaan niet met de tweede hooftstoffe konnen ontfangen, maar alleenlijk met d’eerste omringt, die, hen zeer vaerdiglijk roerende, aan hen de vorm van ’t vuur geeft. Laat ons, tot een voorbeelt,  stellen dat de ruimte, die tusschen de lighamen B en C is, een der pijpjes vertoont, die in de kruiden, noch groen zijnde, gevonden word, en dat de koordjes 1 2 3, met de bolletjes, die hen omringen, de delen der vochten of geesten vertonen, met de tweede hooftstoffe omringt, gelijk zy gemenelijk bevonden worden als zy langs deze pijpjes opvlieten: daar by, dat de ruimte, die tusschen de lighamen D en E is, een der pijpjes van een ander kruit is, dat begint droog  te worden, ’t welk veroorzaakt dat zy zo eng is, dat, als de zelve delen der vochten of geesten 1 2 3 derwaarts komen, zy daar niet van de tweede hooftstoffe, maar alleenlijke van een weinig van d’eerste omringt konnen wezen;  en wy zullen klaarblijkelijk zien dat, terwijl de vochten of geesten 1 2 3 van binnen deur ’t groen en vochtig kruit B C vlieten, zy daar alleenlijk de loop van de tweede hooftstoffe volgen, maar dat, als zy in ’t droog kruit D E komen, zy daar de roering van d’eerste hooftstoffe, die veel snelder en gezwinder is, moeten volgen. Want hoewel ’er niet, dan zeer weinig, van d’eerste hooftstoffe rontom de deeltjes dezer vochten is, zo is ’t echter genoech dat zy hen zodanig omringt, dat zy geensins door de tweede hooftstoffe, noch door enig ander lighaam, dat hen raakt, weêrhouden worden, om te maken dat deze eerste hooftstoffe kracht heeft van hen met zich te voeren: gelijk een schuit even zo wel meêgevoert kan worden door de loop van een beek, die niet breder is dan zy behoeft, om deze schuit te bevatten, met een weinig water rontom, ’t welk de schuit van ’t lant afhoud, als door de loop van een vloet, die even snel loopt, maar echter veel breder is. Voorts, als deze deeltjes der vochten of geesten dus de roering der eerste hooftstoffe volgen, hebben zy veel meer kracht om tegen de lighamen, die zy ontmoeten, te stoten, dan deze eerste hooftstoffe zou hebben, zo zy alleen was; gelijk men ziet dat een schip, ’t welk de loop van een vloet volgt, ook groter kracht heeft, dan ’t water van deze vloet, dat nochtans d’enige oorzaak van zijn beweging is. Dieshalven, deze deeltjes der vochten, dus bewogen zijnde, en de hardste deeltjes van ’t hooi ontmoetende, stoten tegen hen met zo grote kracht, dat zy hen lichtelijk van hun naaste deeltjes afscheiden, voornamelijk als ’t gebeurt dat veel van hen in een zelve tijt tegen een alleen stoten; en als zy in dezer voegen een tamelijk groot getal daar af scheiden, die, na aan malkander zijnde, de roering van d’eerste hooftstoffe volgen, zo geraakt het hooi geheel in brant: maar als zy alleenlijk enigen daar af bewegen, die niet ruimte genoech rontom hen hebben, om daar tegen anderen te stoten, zo doen zy niets anders, dan dat dit hooi heet word, en broeit, en allengs verderft, zonder in brant te  geraken, in voegen dat daar in dan zeker slach van vuur is, dat geen licht heeft.

Drieëntnegentigste LID.
Waarom, als men water op ongeleschte kalk giet, en in ’t algemeen als twee lighamen van verscheide natuur te zamen gemengt worden, dit in hen hitte verwekt.

OP gelijke wijze kan men ook stellen dat, als men kalk brant, de doening van ’t vuur enigen der deeltjes der darde hooftstoffe verdrijft, die in de stenen zijn, daar af de kalk gebrant word: ’t welk oorzaak is dat veel der pijpjes, die in deze stenen waren, zich zodanig ontspreiden, dat zy, in plaats dat zy te voren alleenlijk aan de bolletjes of deeltjes der tweede hooftstoffe deurgang konden geven, daar na, als zy in kalk verandert zijn, ook zulks aan de deeltjes van ’t water, van een weinig der stoffe van d’eerste hooftstoffe omringt, konnen geven. In gevolg van ’t welk klaarblijkelijk is, dat, als men water op deze kalk giet, de delen van dit water, in des zelfs pijpjes komende, de tweede hooftstoffe daar uit verdrijven, en daar met d’eerste alleen blijven, die, der zelver roering vermeerderende, de kalk heet maakt. En om al ’t geen, dat ik hier op dit onderwerp te zeggen heb, met weinig woorden uit te drukken, ik acht in ’t algemeen van alle lighamen, die door de vermenging van enige vocht alleen verwarmt konnen worden, dat zulks koomt van dat deze lighamen pijpjes hebben, die zo groot zijn, dat de delen van deze vocht daar in konnen komen, de tweede hooftstoffe daar uit verdrijven, en daar van d’eerste hooftstoffe alleen omringt blijven. Ik acht ook dat ’et de zelve reden is, die verscheide vochten doet heetworden, als men hen met malkander vermengt: want d’een dezer vochten is altijt van delen te zamen gezet, die enige takjes hebben, en door deze middel enigsins aan malkander gevoegt en gehecht zijn, en dus als een hard lighaam zijn. Dit zelve kan ook van d’uitwaassemingen verstaan worden, volgens ’t geen, dat terstont daar af gezegt is.

Vierëntnegentigste LID.
Hoe in de holligheden van d’aarde vuur ontsteeken word.

VOorts, het vuur kan op alle deze wijzen, die hier verklaart zijn, ontsteeken worden, niet alleenlijk op de vlakte  van d’aarde, maar ook in de holligheden, die daar onder zijn. Want daar konnen ook geesten wezen, die tusschen de delen der uitwaassemingen insluipen, en hen ontsteeken. Ja daar zijn stukken van halfgebroke steenklippen, die, allengs door de loop der wateren, of door andere oorzaken onder uitgeholt, en van de hoogte dezer holligheden neêrstortende, in hun val vuur te voorschijn doen komen, of om dat zy in ’t neêrvallen andere stenen treffen, gelijk een vuurslag, of ook om dat zy, als zy zeer groot zijn, de lucht, die onder hen is, met groot gewelt verdrijven, gelijk de geen verdreven word, die tusschen twee wolken is, als d’een op d’ander valt.

Vijfëntnegentigste LID.
Op wat wijze een fakkel brand.

NA dat het vuur in enig lighaam vat gekregen heeft, gaat het lichtelijk van daar over in d’andere geburige lighamen, als zy bequaam zijn om dat te vatten: want de delen van ’t eerste lighaam, dat in brant is, zeer krachtiglijk door ’t vuur geroert zijnde, ontmoeten de delen der andere lighamen, die na aan hem zijn, en delen hun roering aan d’anderen meê. Doch dit behoort niet zo zeer tot de wijze, of middel, door de welke ’t vuur voortgebracht word, als tot de geen, daar door het bewaart en onderhouden word, die ik nu verklaren zal.  Laat ons, tot een voorbeelt, de fakkel A B, die ontsteeken is, aanmerken, en stellen dat ’er veel deeltjes van was, of andere vette of olieachtige stoffe zijn, daar in hy bestaat, gelijk ook veel bolletjes of deeltjes der tweede hooftstoffe, die zich zeer gezwindelijk in de gehele ruimte C D E bewegen, daar zy de vlam maken, vermits zy daar de roering van d’eerste hooftstoffe volgen, en vermits zy, schoon zy dikwijls elkander ontmoeten, en tegen malkander stoten, echter d’een d’ander niet aan zo veel zijden raken, dat zy malkander konnen stuiten, en beletten door de vlam meêgevoert te worden.

Zesentnegentigste LID.
Wat het geen is, dat het vuur bewaart.

LAat ons ook stellen dat de stoffe van d’eerste hooftstoffe, die in grote overvloet met de deeltjes der tweede hooftstoffe, en met de genen van ’t was in deze vlam gevonden word, altijt poogt daar uit te geraken, om dat zy niet in haar roering lijnrecht voortgaan kan, dan met van de plaats, daar zy is, te verwijderen, en dat zy poogt met opwaarts te stijgen, en met van ’t middelpunt der aarde te verwijderen, daar uit te komen; vermits zy, gelijk hier voor gezegt is, licht is, niet alleenlijk in vergelijking van de delen des luchts daar rontom, maar ook in vergelijking der bolletjes of deeltjes der tweede hooftstoffe, die in haar pijpjes is. Dieshalven pogen deze delen van de lucht, en van de tweede hooftstoffe in haar plaats te dalen, de welke zy terstont inneemen, en dus deze vlam verstikken zouden, zo zy alleenlijk in d’eerste hooftstoffe bestont. Maar de deeltjes van ’t was, die haar loop beginnen te volgen, zo haast zy uit het lemmer F G te voorschijn komen, ontmoeten deze deeltjes des luchts, en der tweede hooftstoffe, die vaerdig zijn om in de plaats van de vlam af te dalen, en drijven hen met groter kracht te rug, dan deze eerste hooftstoffe alleen zou konnen doen; door welke middel deze vlam bewaart word.

Zevenëntnegentigste LID.
Waarom de vlam spits opklimt; en van waar de rook koomt.

EN om dat deze deeltjes van ’t was de roering van d’eerste hooftstoffe volgen, zo trachten zy voornamelijk opwaarts te stijgen; ’t welk oorzaak is dat de vlam spits opgaat. Maar om dat zy meer kracht hebben dan de deeltjes van de lucht daar rontom, zo om dat zy groter zijn, als om dat zy zich gezwindelijker bewegen, zo konnen zy de lucht wel beletten op de vlam te zakken, maar niet van de lucht belet worden hoger op naar H te stijgen, daar zy, allengs hun roering verliezende, in rook veranderen.

Achtëntnegentigste LID.
Hoe de lucht, en d’andere lighamen de vlam voeden.

EN deze rook, uit de vlam gekomen, zou, vermits ’er geen ydel is, geen plaats voor zich vinden, zo ter zelve tijt, daar in hy in de lucht treed, een gelijke menigte van deze lucht haar loop niet kringswijze naar de plaats nam, die van de vlam verlaten word.  Dieshalven, als de vlam naar H opklimt, drijft zy de lucht daar uit, die deur I en K naar B daalt; of, aan ’t bovenste van de fakkel B, en aan ’t onderste van ’t lemmer F knagende, vloeit van daar in de vlam, en dient tot stof en voedsel om haar t’onderhouden. Doch dewijl zijn deeltjes zeer klein zijn, zo zouden zy alleen daar toe niet genoech konnen wezen; maar zy doen ook deur de pijpjes van ’t lemmer deeltjes van ’t was, aan de welken de hitte van ’t vuur alreê enige roering gegeven had, met zich opklimmen; ’t welk veroorzaakt dat de vlam zich onderhoud, met geduriglijk van stoffe te veranderen, en nimmer twee ogenblikken achter malkander de zelfde te blijven; even gelijk een vloet, in de welk geduriglijk nieu water vloeit.

Negenëntnegentigste LID.
Dat de lucht kringswijze weêr naar ’t vuur koomt, in plaats van de rook.

EN men kan deze kringsche beweging van de lucht naar ’t vuur lichtelijk uit ervarentheit bekennen: want als ’er een groot vuur in een kamer is, daar alle deuren en veinsters dicht gesloten zijn, en daar, uitgezondert de pijp van de schoorsteen, deur de welke de rook uitgaat, niets open is, dan enig gebroke glas, of enig ander gat, dat zeer eng is, zo zal men, als men de hant voor dit gat houd, klarelijk de wint gevoelen, die de lucht maakt, terwijl hy, in plaats van de rook, naar ’t vuur koomt.

Hondertste LID.
Hoe de vochten het vuur uitblusschen; en van waar het koomt dat ’er lighamen zijn, die in ’t water branden.

DUs ziet men dat ’er twee dingen vereischt zijn, om te maken dat het vuur niet uitgaat. ’t Eerste is dat daar in deeltjes van de darde hooftstoffe moeten wezen, die, door d’eerste hooftstoffe bewogen, krachts genoech hebben om de tweede hooftstoffe, met de lucht, of met d’andere vochten, die daar boven zijn, te verdrijven, en te verhinderen dat zy ’t vuur verstikken. Ik spreek hier alleenlijk van de vochten, die boven ’t vuur zijn, vermits hun zwaarte alleen hen naar ’t vuur doet zakken, en de vochten, die beneden zijn, nimmer in dezer voegen derwaarts komen, om dat te blusschen, en die alleenlijk derwaarts gaan, als zy ’er gelokt worden om tot voedsel aan ’t vuur te verstrekken. Dus ziet men dat de zelfde vocht, die dienstig is om de vlam van een fakkel t’onderhouden als hy recht gehouden word, hem uitblusschen kan als hy omgekeert is: en in tegendeel, men kan vuren maken, die onder water branden, om dat zy deeltjes der darde hooftstoffe in zich begrijpen, die zo vast, geroert, en zo groot in getal zijn, dat zy kracht hebben om ’t water van alle zijden af te drijven, en te beletten dat het vuur daar door uitgebluscht word.

Honderteneerste LID.
Wat stoffen bequaam zijn om ’t vuur te voeden.

’t ANder ding, ’t welk vereischt word om ’t vuur te doen duren, is dat ’er enig lighaam by moet wezen, ’t welk altijt stoffe daar aan verschaft, om in de plaats van de rook, die ’er uitgaat, te komen. En dieshalven moet dit lighaam veel kleine of fijne deeltjes in zich hebben, naar de maat van ’t vuur, ’t welk het onderhouden zal; en die aan malkander, of aan anderen noch groter gevoegt zijn, en dit zodanig, dat de delen, die alreê verbrant zijn, hen van dit lighaam, en ook van de delen der tweede hooftstoffe, die naby hen zijn, konnen afscheiden, om door deze middel de vorm van ’t vuur aan hen te geven.

Hondertentweede LID.
Waarom de vlam van brandewijn niet een linne doek, in ’t zelve nat gesteken, verbrand.

IK zeg dat dit lighaam deeltjes in zich moet hebben, die klein genoech zijn, in vergelijking van ’t vuur, dat zy onderhouden zullen, om dat zy daar toe niet dienstig zouden konnen wezen, zo zy zo groot waren, dat zy niet door de delen der darde hooftstoffe, daar in dit vuur bestaat, en die zo veel te min kracht hebben, als zy kleinder zijn, konden bewogen en gescheiden worden. Dus ziet men dat, als men de vlam in brandewijn ontsteekt, een linne doek, daar in nat gemaakt, niet daar af verteert zal worden, en dieshalven niet dienstig is om dit vuur te voeden. De reden hier af is dat de delen van de vlam, die van de brandewijn koomt, te klein en te zwak zijn, om de delen van de linne doek, dus nat zijnde, te roeren.

Hondertendarde LID.
Van waar het koomt dat brandewijn lichtelijk brant.

IK voeg ’er by dat zy zodanig te zamen gevoegt moeten wezen, dat het vuur hen van malkander scheiden kan, en ook van de deeltjes der tweede hooftstoffe, die naby hen zijn. En om van malkander gescheiden te konnen worden moeten zy of zo klein en weinig te zamengevoegt wezen, dat, schoon de vlam alleenlijk de vlakte van ’t lighaam, ’t welk zy uitmaken, aanraakt, des zelfs doening genoech is om hen, ’t een na ’t ander, van deze vlakte te trekken; en dus brand de brandewijn, maar ’t lijnwaat is van al te grote delen, die al te wel samen gevoegt zijn, te zamen gezet, om op gelijke wijze van malkander gescheiden te worden; of daar moeten in dit lighaam veel pijpjes wezen, die groot genoech zijn om de delen van de vlam t’ontfangen, op dat deze delen van de vlam, rontom de delen van dit lighaam vloejende, meer kracht hebben om hen te scheiden. En om dat ’er veel van zodanige pijpjes in ’t lijnwaat zijn, zo spruit hier uit, dat het lichtelijk kan verbranden, ja zelf door de vlam van de brandewijn, als ’t niet geheel nat gemaakt is: maar als het nat gemaakt is, ja zelf met brandewijn, zo vullen de delen van dit water, die niet in brant staan, des zelfs pijpjes, en beletten dus de delen van de vlam, die boven is, daar in te komen. Wyders, op  dat de delen van ’t lighaam, dat dienstig is om ’t vuur te voeden, van de tweede hooftstoffe, die hen omringt, zouden konnen gescheiden worden, zo moeten zy of vast genoech aan malkander gevoegt wezen, te weten zodanig, dat de delen der tweede hooftstoffe, minder dan de delen van ’t lighaam de vlam tegenstaande, eerst daar af verdreven worden, en deze stant word in alle harde lighamen, die verbranden konnen, gevonden: of indien de delen van ’t lighaam, dat verbrant, zo klein, en zo weinig te zamen gevoegt zijn, dat de vlam, schoon zy alleenlijk de vlakte van dit lighaam raakt, kracht heeft van hen daar af te scheiden, zo is van node dat zy veel kleine takjes hebben, die zo dun en na aan malkander zijn, dat ’er niets is, dan d’eerste hooftstoffe alleen, die de kleine tusschenheden, omtrent hen zijnde, konnen vullen. En om dat de brandewijn zeer lichtelijk brand, zo is te geloven dat zijn delen zodanige takjes hebben, maar die zeer kort zijn, om dat, indien zy wat lang waren, zy zich aan malkander zouden binden, en dus olie worden.

Hondertenvierde LID.
Van waar het koomt dat het water ’t vuur uitbluscht.

’t WAter is hier in zeer verscheiden van de brandewijn, want het is bequamer om ’t vuur uit te blusschen, dan om t’onderhouden. De reden hier af is dat des zelfs deeltjes dik en grof, en daar by zo effen, glad en buigelijk zijn, dat niet alleenlijk de bolletjes of deeltjes der tweede hooftstoffe, die zich met hen aan alle zijden vervoegen, daar zeer weinig plaats voor d’eerste hooftstoffe laten, maar zy komen ook lichtelijk in de pijpjes der lighamen, die branden, en, de delen, die alreê de roering van ’t vuur hebben, verdrijvende, maken dat d’andere delen niet verbranden.

Hondertenvijfde LID.
Van waar het koomt dat het water somtijts de brant vermeerdert, en dat alderhande zout desgelijks doet.

DOch dit bestaat in d’evenredenheit, die tusschen de grootheit der delen van ’t water, en ’t gewelt van ’t vuur, of de grootheit der pijpjes van ’t lighaam is, dat brand. Want gelijk alreê van d’ongeleschte kalk gezegt is, dat zy door koud water  heet word, zo is ’er ook zeker slach van kolen, die men uit de mijnen graaft, de welken, als zy branden, met water besproeit moeten wezen, op dat hun vlam daar door te heter zou zijn. En alle de vuren, die heftiglijk branden, geven noch heter vlam, als men een weinig water daar op stort. Maar indien men zout daar op strooit, zo zal hun hitte daar door noch groter, dan door ’t zoet water, worden; om dat de deeltjes van ’t zout, langachtig en stijf zijnde, en, gelijk pijlen, met het spits voorwaarts schietende, grote kracht hebben, als zy ontsteeken zijn, om de delen der lighamen, die hen voorkomen, te verwaggelen: en om deze reden mengt men gemenelijk zeker slach van zout onder de metalen, om hen lichtelijker te smelten.

Hondertenzeste LID.
Welke lighamen de bequaamsten zijn, om aan ’t vuur tot voedsel te dienen.

WAt het hout, en d’andere harde lighamen aangaat, daar meê men ’t vuur voeden en onderhouden kan, zy moeten nootzakelijk uit veel delen bestaan, van de welken sommigen zeer klein, en anderen wat groter, en anderen noch groter zijn, en dus by trappen op tot de grootsten van allen. Veel moeten ook van ongeregelde gestalten, en als in verscheide takken gedeelt wezen, ja zo, dat ’er tusschen hen tamelijke grote pijpjes zijn; op dat de delen der darde hooftstoffe, die in brant zijn geraakt, in deze pijpjes komende, eerst de kleinsten konnen roeren, daar na door der zelver middel de middelmatigen, en door middel van dezen ook de grootsten; en ter zelve tijt ook de tweede hooftstoffe verdrijven, eerst uit de kleinste pijpjes, daar na ook uit alle d’anderen, en eindelijk alle de delen van dit lighaam met zich nemen, uitgezondert de grootsten, die blijven, en tot asch worden.

Hondertenzevende LID.
Waarom sommige lighamen branden, en anderen zonder vlam van ’t vuur verteert worden.

EN als de delen, die in een zelve tijt uit het lighaam komen, ’t welk verbrand, groot genoech van getal zijn om kracht te hebben van de hemelsche bolletjes, of deeltjes der tweede hooftstoffe, die in enige plaats des luchts naby dit lighaam zijn, te verdrijven, zo vervullen zy deze gehele plaats met vlam. Maar

indien zy al te klein van getal zijn, zo word dit lighaam van ’t vuur verteert, zonder te branden. Maar indien het uit delen bestaat, die zo gelijk, en zodanig geschikt zijn, dat d’eersten, die in brant geraken, macht hebben om hun geburige delen ook t’ontsteeken met tot hen over te kruipen, zo word het vuur in dit lighaam onderhouden, tot dat ’et daar af verteert is, gelijk men in ’t lont ziet gebeuren, dat van de schutters in d’oorlog gebruikt word, om hun roers af te schieten.

Honderdenachtste LID.
Hoe ’t vuur in de kolen bewaart word.

MAar indien de delen van dit lighaam niet zodanig geschikt zijn, zo word het vuur daar niet bewaart en onderhouden, dan voor zo veel de kleinste of fijnste deeltjes, die alreê verbrant zijn, zich tusschen veel anderen, groter wezende, belemmert vinden, die niet verbrant zijn, en enige tijt behoeven om zich daar uit te redden. Men bevind dit in de gloejende kolen, die, met asch overdekt zijnde, hun vuur enige uren lang bewaren, en dit alleenlijk om dat dit vuur in de roering van zekere kleine deeltjes der darde hooftstoffe bestaat, die veel takjes hebben, en die, zich onder groter delen belemmert vindende, daar niet, dan ’t een na ’t ander, uit konnen komen, schoon zy zeer geroert zijn, en die misschien ook enige tijt behoeven om allengs, door de kracht van hun roering, vermindert of gedeelt te worden, eer zy uit de plaatsen, daar zy zijn, konnen komen.

Hondertennegende LID.
Van ’t bussekruit, ’t welk van zwavel, salpeter en kolen gemaakt word, en eerstelijk van de zwavel.

MAar daar is niets, ’t welk zo haast het vuur vat, en ’t welk het minder tijt behoud, als ’t bussekruit. Men kan hier af d’oorzaak klarelijk zien, als men op de natuur van de zwavel, ’t salpeter en de kolen merkt, ’t welk de stoffen zijn, daar af het gemaakt word. Want voor eerst is de zwavel van zich zelf zeer vaerdig om in de vlam te geraken, om dat hy van de deeltjes der scherpe en serpige vochten te zamen is gezet, die van d’olieachtige stoffe omringt is, de welke by hen in de mijnen word gevonden, en die in zo kleine en dunne takjes, zo na aan malkander zijnde, gedeelt is, dat alleenlijk d’eerste hooftstoffe in des zelfs pijpjes konnen komen,  ’t welk ook doet dat men de zwavel in het gebruik der geneeskunde zeer heet acht.

Hondertëntiende LID.
Van de salpeter.

VOorts, wat de salpeter aangaat, hy bestaat in deeltjes, die lankwerpig en stijf zijn, gelijk de deeltjes van ’t gemeen zout, van de welken zy alleen hier in verschillen, dat het een van hun einden dunder en spitser is, dan ’t ander, in plaats dat de twee einden der deeltjes van ’t gemeen zout met malkander gelijk zijn. Men kan dit door d’ervarentheit bekennen, als men dit tweederhande zout in water smelt: want naar de mate dat dit water uitwaassemt, blijven de deeltjes van ’t gemeen zout op de vlakte van ’t zelve water leggen, daar zy kleine vierkantjes maken, gelijk ik in de Verhevelingen verklaart heb: maar de deeltjes van de salpeter zakken tot op de gront, of blijven aan de zijden van ’t vat vast zitten, en betonen daar door dat het een van hun einden groter of zwaarder is, dan ’t ander.

Hondertënelfde LID.
Van de menging des zwavels en salpeters.

EN men moet aanmerken dat ’er zodanig een evenredenheit tusschen de deeltjes van de salpeter, en de genen van de zwavel is, dat, hoewel de lesten kleinder, of niet zo dicht zijn, als d’anderen, zy echter, aangesteken zijnde, machtig zijn om zeer gezwindelijk al ’t geen, ’t welk van de tweede hooftstoffe tusschen hen, en deze anderen is, te verdrijven, en door de zelve middel te maken dat d’eerste hooftstoffe hen voert en drijft.

Hondertëntwaalfde LID.
Hoedanig de roering der delen van de salpeter is.

MEn moet ook aanmerken dat het scherpste einde van yder dezer delen des salpeters zich voornamelijk beweegt, terwijl zy dus geroert worden, en dat ’et, in zijn drajing, een kring maakt, in plaats dat het ander einde, ’t welk groter en zwaarder is, neêrwaarts naar ’t middelpunt van deze kring blijft.

Tot een voorbeelt, indien B een deeltje van de salpeter is, die noch niet geroert word,  zo vertoont C het deeltje, als ’t zich begint te roeren, en als de kring, die ’t maakt, noch niet zeer groot is. Maar deze kring neemt terstont daar na toe, en word zo groot, als hy wezen kan, gelijk men in D ziet. Doch de deeltjes van de zwavel, die niet op gelijke wijze drajen, gaan wijder lijnrecht naar d’andere deeltjes des salpeters, die zy op gelijke wijze ontsteeken, met de tweede hooftstoffe rontom hen af te drijven.

Hondertëndartiende LID.
Waarom de vlam van ’t bussekruit zich wijt ontspreid, en waarom des zelfs werking voornamelijk naar boven strekt.

DIt wijst alreê d’oorzaak aan om de welke het bussekruit zich wijd ontspreid als het in brant raakt, en ook waarom des zelfs poging opwaarts strekt, en dit zodanig, dat, als het zeer fijn is, men ’t in ’t hol van de hand kan doen branden, zonder enig ongemak daar af te gevoelen. Want yder der deeltjes van de salpeter drijft alle d’andere deeltjes uit de kring, die ’t maakt, en zy drijven dus malkander met grote kracht, om dat zy hard en stijf zijn: maar dewijl hun spitsen alleen deze kringen maken, en dewijl zy altijt naar de hoogte trachten, zo veroorzaakt dit, dat, zo hun vlam zich onverhindert derwaarts ontspreiden kan, zy geensins ’t geen, dat onder haar is, brand.

Hondertënveertiende LID.
Van de natuur der kolen.

VOort, men mengt kolen met salpeter en zwavel, en van deze drie dingen te gelijk, door enige vocht natgemaakt, om zich beter te konnen samenvoegen, maakt men bolletjes of korreltjes, die, geheel gedroogt zijnde, ja zodanig, dat ’er geen meer vocht in is, ’t bussekruit zijn. En als men aanmerkt dat de kolen gemenelijk van hout gemaakt worden, daar af men ’t vuur gebluscht heeft, eer ’t geheel verbrant was, zo ziet men dat ’er veel pijpjes in moeten wezen, die zeer groot zijn, eerstelijk om dat ’er veel in ’t hout, of in d’andere stoffe, daar af zy gemaakt worden, geweest zijn, en daarna ook om dat ’er veel aardsche deeltjes uit dit hout zijn vertrokken, terwijl het gebrant heeft,  die in rook verandert zijn. Men ziet ook dat zy alleenlijk uit twee delen bestaan, van de welken d’eenen zo grof en groot zijn, dat zy door de doening van ’t vuur niet in rook konnen veranderen, maar, indien de kolen verbrant waren, dat zy voor d’asch zouden zijn gebeleven; en d’anderen zijn kleinder, te weten de genen, die ’er uit vertrokken zouden zijn: en dezen, door de doening van ’t vuur alreê in waggeling geraakt, zijn fijn en zacht, en licht om weêr in brant te greaken, en daar by hebben zy belemmerachtige gestalten, die zich niet zo lichtelijk uit de plaatsen, daar zy zijn, konnen redden, gelijk hier wel uit blijkt, dat, dewijl veel anderen alreê daar uit vertrokken, en in rook verandert zijn, dezen daar de lesten zijn gebleven.

Honderenvijftiende LID.
Waarom men ’t bussekruit tot ronde korreltjes maakt, en waar in des zelfs voornaamste kracht bestaat.

IN dezer voegen gaan de deeltjes van de salpeter en zwavel lichtelijk in de pijpjes van de kolen, om dat zy groot zijn; en zy worden daar te zamen in bewonden en gebonden door de genen der delen van de kolen, die zacht en belemmerachtig zijn; voornamelijk na dat alles gezamentlijk, nat geweest hebbende, tot ronde korreltjes gedroogt is. En de reden, om de welke het bussekruit tot ronde korreltjes word gemaakt, is op dat de deeltjes van de salpeter niet alleenlijk ’t een na ’t ander zouden branden, ’t welk minder kracht aan hen geven zou, maar op dat ook veel te gelijk de vlam zouden vatten. Want yder korreltje bussekruit ontsteekt zich niet in de zelve ogenblik, in de welk enige vlam daar aan koomt; maar deze vlam moet eerst deurgaan van de vlakte van dit korreltje tot binnen, en daar de deeltjes van de zwavel ontsteeken, door welkers behulp de deeltjes van de salpeter bewogen worden, en in ’t begin zeer kleine kringen maken, en, daar na pogende groter kringen te trekken, pogen alle gelijk de deeltjes der kolen, die hen weêrhouden, te breken; door welke middel ’t gehele korreltje ontsteeken word. En hoewel de tijt, die tot alle deze dingen vereischt word, zeer kort is, als men hem by d’uren of dagen gelijkt, ja zodanig, dat men hem byna niet gevoelt, zo is hy echter lang genoech, als men hem met d’uiterste gezwintheit gelijkt, met de welke de vlam, die dus uit een bussekruits korreltje uitbarst, zich aan alle zijden in de lucht, die haar omringt,  verspreid. Dit is oorzaak dat, (om een voorbeelt by te brengen) als een stuk geschuts geladen is, de vlam in ’t laadkruit, of van d’eerste korreltjes bussekruit, die de vlam vatten, tijt heeft om zich in de gehele lucht, die rontom d’andere korreltjes is, te verspreiden, en om hen alle te raken, eer dat ’er een is, die ontsteeken word; en daar na, schoon de naasten aan ’t licht best geschikt zijn om ontsteeken te worden, nochtans, vermits zy, zich uitspreidende, d’anderen verwaggelen, en hen helpen in te breken, zo maakt dit dat zy alle te gelijk in een zelve tijt in vlam geraken, en zich verspreiden, door welke middel alle hun krachten, te zamen gevoegt, de koegel met zeer grote gezwintheit voortdrijven. Hier toe dient ook grotelijks de weêrstant, die de deeltjes van de kolen doen, vermits zy in ’t begin d’uitpreiding der deeltjes van de salpeter vertraagt, ’t welk terstont daar na de snelste, daar meê zy zich ontspreiden, vermeerdert. ’t Is ook dienstig dat het bussekruit in ronde korreltjes bestaat, en ook dat de grootheit dezer korreltjes, en de hoeveelheit der kolen naar de grootheit van ’t geschut geregelt is, op dat de tusschenheden, die deze korreltjes onder hen laten, breet genoech zijn om aan de vlam van ’t laadkruit deurgang te geven, en te maken dat zy ruimte heeft om zich over al ’t bussekruit te verspreiden, en aan de veerste korreltjes deur te komen, eer zy de naasten verbrant heeft.

Hondertënzestiende LID.
Wat men van de lampen heeft t’oordelen, die, gelijk men zegt, veel eeuwen lang gebrant hebben.

LAat ons, na ’t vuur van ’t bussekruit, ’t welk een der gener is, die minst duren, aanmerken of ’er in tegendeel enig vuur kan wezen, ’t welk zeer lang kan duren, zonder enige nieuwe stoffe tot zijn voedsel te hebben: gelijk men van zekere lampen verhaalt, die men brandende in graven gevonden heeft, toen men hen opende, na dat zy veel eeuwen gesloten hadden geweest. Ik wil geen borg staan voor de waarheit van zodanige vertellingen; maar my dunkt dat in een onderaardsche plaats, die van alle zijden zo dicht gesloten is, dat de lucht daar niet ontroert word door enige wint, die van binnenof buiten d’aarde koomt, de delen van d’olie, die in rook, en van rook in roet veranderen, als zy stilworden, en zich aan malkander hechten, rontom de vlam van een lamp konnen blijven staan, en daar als een klein gewelfsel maken, dat ge-noechsaam is om te weeg te brengen dat de lucht van daar omtrent deze vlam niet koomt verstikken, en ook om haar zo zwak en flaau te maken, dat zy geen kracht heeft om enigen der delen van d’olie, noch van ’t lemmer t’ontsteeken, zo ’er noch iets overblijft, ’t welk noch niet verbrant is. Door welk middel d’eerste hooftstoffe, alleen in deze vlam blijvende, (vermits de delen van d’olie, die zy in zich begreep, zich aan ’t klein gewelfsel van roet hechten, dat haar omringt, en daar binnen, gelijk een kleine star, in ’t ront drajen) machtig is om van alle zijden de tweede hooftstoffe af te drijven, die noch alleen poogt naar de vlam te komen, en dit door de pijpjes, die zy voor zich in dit gewelfsel bewaart heeft, en dus macht heeft om ’t licht in de lucht daar rontom te zenden; welk licht nootzakelijk zeer zwak moet wezen, terwijl de plaats gesloten blijft: maar zo haast als zy geopent is, en dat de lucht, die van buiten koomt, het klein gewelfsel van rook, dat dit licht omringde, verstrooit heeft, zo kan het zijn kracht hervatten, en de lamp genoech helder brandende vertonen, schoon zy misschien wel haast daar na uitgaat, vermits waarschijnelijk is dat deze vlam dus niet zonder voedsel heeft konnen bewaart worden, dan na dat zy alle haar olie verteert had.

Hondertënzeventiende LID.
Hoedanig d’andere uitwerkingen van’t vur zijn.

LAat ons nu tot d’uitwerkingen van ’t vuur komen, die noch niet uit de middelen, door de welken het tevoorschijn koomt, en onderhouden word, hebben konnen bekent worden. En om dat men uit he geen, ’t welk alreê gezegt is, klarelijk genoech bekent waarom het blinkt, en heetmaakt, en alle de lighamen, die daar aan tot voedsel dienen, in veel kleine deeltjes deelt; en ook waarom het de kleinste en gladste deeltjes dezer lighamen eerst daar uit verdrijft, en waarom zy daar na door de genen gevolgt worden, die, hoewel zy misschien niet groter zijn, dan de voorgaanden, echter niet zo gemakkelijk uitkomen, vermits hun gestalten belemmerachtig, en in veeltakjes gedeelt zijn, ’t welk oorzaak is dat zy, zich aan de pijpen der schoorsteenen hechtende, in roet veranderen; en eindelijk waarom het niets laat, dan de grootste en grofste leden, die in d’asch bestaan: zo is nu noch alleenlijk overig te verklaren hoe een zelve vuur maken kan dat ze-kere lighamen, die niet dienstig zijn om het t’onderhouden, week en vochtig worden, en aan ’t koken geraken, en dat, in tegendeel, anderen droog en hard worden, en eindelijk dat sommige lighamen in dampen, anderen in kalk, en anderen in glas veranderen.

Hondertënachtiende LID.
Hoedanig de lighamen zijn, die van ’t vuur gesmolten worden, en aan ’t koken geraken.

ALle de harde lighamen, van zo eenparige of gelijke delen te zamen gezet, dat zy alle even lichtelijk bewogen en gescheiden konnen wezen, worden week, als hun delen dus door de doening van ’t vuur bewogen en gescheiden worden. Want een lighaam is daarom alleen week, dat de delen, daar af het te zamen gezet is, zich van malkander gescheiden bewegen: en als hun roering zo groot is, dat enigen van deze delen, in lucht, of in vuur veranderende, meer ruimte, dan naar gewoonte, vereisschen, om daar in te volharden, zo doen zy de weekheit, daar uit zy vertrekken, tot bobbels rijzen.

Hondertënnegentiende LID.
Hoedanig de lighamen zijn, die door ’t vuur droog en hard worden.

MAar in tegendeel, het vuur droogt de lighamen, die van ongelijke delen te zamen zijn gezet, van de welken veel lang, buigelijk en glad zijn: in voegen dat zy, geensins aan deze lighamen vast zijnde, lichtelijk daar uit vertrekken, als zy door de hitte van ’t vuur geroert worden. Want als men van een hard lighaam zegt dat het droog is, zo betekent zulks niets anders, dan dat het in zijn pijpjes, of op zijn vlakte geen van deze effe en gladde delen begrijpt, die dan, als zy te zamen gevoegt zijn, water, of enige andere vocht uitmaken. En om dat deze gladde en glibberige vloedige delen, in de pijpjes der harde lighamen zijnde, hen een weinig uitspreiden, en hun roering aan d’andere delen dezer lighamen meêdelen, zo vermindert dit gemenelijk hun hardigheit. Maar als zy door de werking van ’t vuur uit hun pijpjes gedreven worden, zo maakt dit dat hun andere delen zich gemenelijk vaster aan malkander voegen, en dat in dezer voegen deze lighamen harder worden.

Hondertëntwintigste LID.
Hoe men verscheide wateren by afdruiping krijgt.

EN de delen, die men door de werking van ’t vuur uit d’aardsche lighamen uitdrijft, worden in verscheide geslachten onderscheiden, gelijk men klarelijk in de kennis der Stofscheiding bevind. Want behalven de genen, die zo bewegelijk en klein zijn, dat zy, alleen wezende, geen ander lighaam, dan lucht, uitmaken, zo zijn ’er noch anderen, een weinig groter, die zeer lichtelijk uit deze lighamen vertrekken, te weten de genen, die door middel van druipkeetels, krachtige wateren toestellen, gelijk men gemenelijk uit wijnen, koren, en veel andere stoffen trekt. Daar zijn noch andere delen een weinig grover, in de welken de zoete of smakeloze wateren bestaan, die men ook by afdruiping uit de planten, of uit d’andere lighamen trekt; en men vind noch anderen, weêr een weinig grover, die de sterke wateren uitmaken, en met groot gewelt van vuur uit het zout getrokken worden.

Hondertëenëntwintigste LID.
Van de Sublimaten, en van d’olien.

DAar zijn weêr anderen, die noch grover zijn, te weten de genen van ’t zout, als zy geheel blijven, en van ’t quikzilver, die, door de werking van een groot vuur opgeheven, niet week blijven, maar, zich boven aan ’t vat hechtende, in ’t welk zy zijn, daar Sublimaten maken. De leste delen, of de genen, die met de meeste zwarigheit uit de harde en droge lighamen tevoorschijn komen, zijn d’olien, die niet zo zeer door gewelt van ’t vuur, als wel door een weinig behendigheit daar uit getrokken konnen worden. Want vermits hun delen zeer dun en fijn zijn, en zeer belemmerachtige gestalten hebben, zo zouden zy door de werking van een groot vuur gebroken worden, en hun natuur zou geheel veranderen, als men hen met gewelt uit d’andere delen der lighamen trok, daar zy in zijn. Maar men is gewent deze lighamen in een grote menigte van gemeen water te weken, daar af de delen, die effen en glad zijn, zeer lichtelijk in de pijpjes dezer lighamen deurdringen, en allengs de delen van d’olie daar in losmaken, in voegen dat dit water, daar na deur de druipkeetel opstijgende, hen geheel met zich brengt.

Honderttweeëntwintigste LID.
Dat men door ’t vermeerderen of verminderen van ’t vuur dikwijls des zelfs uitwerking verandert.

VOorts, in alle deze stokingen en afdruipingen moet op de maat der hitte van ’t vuur gelet worden; want des zelfs uitwerkingen zijn verscheiden, naar dat men ’t heter of koelder maakt. En daar zijn veel lighamen, die men zeer droog kan maken, en daar na by afdruiping verscheide vochten uit hen trekken, als men hen in ’t begin aan een langsaam vuur stelt, dat men sedert allengs vergroot, die in ’t eerst zodanig gesmolten zouden wezen, dat men niet uit hen de zelve vochten zou konnen krijgen, zo men hen tegen een groot vuur gebracht had.

Hondertdrieëntwintigste LID.
Hoe men veel lighamen tot stof maakt.

NIet alleenlijk de maat der grootheit van ’t vuur, maar ook de wijze van dat te gebruiken kan des zelfs uitwerkingen veranderen. Dus ziet men veel lighamen, die smelten, als alle hun delen gelijkelijk heet gemaakt worden: en die tot kalk veranderen, als een zeer hete vlam alleenlijk tegen hun vlakte werkt, daar zy enige delen afscheid, en d’anderen in stof doet veranderen. Want naar de wijze van spreken der Stofscheiders zegt men dat een lighaam tot kalk word gemaakt, als het dus van de werking van ’t vuur tot stof word gebracht: in voegen dat ’er geen ander onderscheit is tusschen d’asch, en de kalk, dan dat d’asch ’t geen is, ’t welk van de lighamen overblijft, die geheellijk verbrand zijn, na dat het vuur veel delen daar van afgescheiden heeft, die tot des zelfs onderhouding dienden; en de kalk is ’t geen, ’t welk van de lighamen overblijft, die door ’t vuur tot stof zijn gemaakt, zonder iets, dan zeer weinig delen, daar van af te konnen scheiden, die aan d’andere delen tot samenbinding dienden.

Hondertvierëntwintigste LID.
Hoe ’t glas gemaakt werd.

VOorts, de leste, en een der voornaamste uitwerkingen van ’t vuur is dat ’et alderhande asch en kalk in glas veranderen kan. Want dewijl d’asch, en de kalk niets anders is, dan ’t geen, ’t welk van de gebrande lighamen overblijft, na dat het  vuur alle de delen daar uit heeft doen vertrekken, die klein genoech waren om door ’t vuur verdreven of gebroken te worden, zo zijn alle de delen van d’asch, of van deze kalk zo vast, dicht en groot, dat zy niet, gelijk de dampen, door de kracht van ’t vuur opgevoert konnen worden; en zy hebben daar beneffens ten meestendeel ongeregelde en hoekige gestalten, ’t welk te weegbrengt dat, schoon zy op malkander leunen, en elkander ondersteunen, zy echter niet aan malkander hangen, ja ook elkander niet onmiddellijk raken, ’t en zy misschien in enige puntjes, die zeer klein zijn. Maar als zy daar na in een zeer gloejend en gedurig vuur koken, dat is als veel delen van de darde hooftstoffe kleinder dan zy, en veel der gener van de tweede hooftstoffe, die, door d’eerste hooftstoffe geroert, dit vuur maken, met zeer grote gezwintheit van alle zijden onder hen komen, zo veroorzaakt dit dat de punten van hun hoeken allengs stomp, en hun kleine vlakten effen en glad worden, en dat misschien ook enigen van deze delen zich buigen, en dit zodanig, dat zy eindelijk schuins van weêrzijden op malkander konnen vloejen, en dus onmiddellijk malkander raken, niet alleenlijk op de punten, maar ook op sommigen van hun vlakten, en, door deze middel te zamen gevoegt, glas uitmaken.

Hondertvijfëntwintigste LID.
Hoe de delen van ’t glas zich te zamen voegen.

WAnt men heeft t’aanmerken dat, als de twee lighamen, welkers vlakten enige uitstrekking hebben, malkander lijnrecht ontmoeten, zy niet zo dicht te zamen konnen komen, of daar blijft noch altijt enige ruimte tusschen beiden, die van de bolletjes der tweede hooftstoffe bezet is, maar dat, als zy schuins op malkander vloejen, hun vlakten zich zeer dicht te zamen konnen voegen.

Tot een voorbeelt, indien de lighamen B en C malkander naderen, volgens de rechte lijn A D, zo konnen de hemelsche

bolletjes, of de deeltjes der tweede hooftstoffe, die tusschen beiden zijn, daar niet uit verdreven worden, en dieshalven beletten zy deze lighamen malkander te raken. Maar de lighamen G en H, die volgens de rechte lijn E F naar malkander komen, konnen zich zodanig te zamen voegen, dat ’er niets tusschen beiden blijft, ten minsten zo hun beider vlakten effen en plat zijn. Doch indien hun vlakten ruw en ongelijk zijn, zo zullen zy allengs door deze roering, daar meê zy op malkander komen, effen en gelijk worden. In dezer voegen vertonen de lighamen B en C de wijze, volgens de welke de delen der asch te zamen gevoegt zijn, en G en H de wijze, volgens de welke de delen van ’t glas zich te zamen voegen. En uit deze verscheidenheit, die tusschen deze twee wijzen van zich te zamen te voegen is, (van de welke klaarblijkelijk is dat d’eerste in d’asch is, en dat de tweede daar in door een lange en geweldige roering van ’t vuur ingebracht moet worden) kan men volmaaktelijk de natuur van ’t glas bekennen, en van alle des zelfs eigenschappen reden geven.

Hondertzesëntwintigste LID.
Waarom het glas, gloejend zijnde, week en lijmig is, en lichtelijk alle gestalten aanneemt.

D’Eerste van zijn eigenschappen is dat het, door het vuur gloejend gemaakt, week is, en lichtelijk alderhande gestalten kan aanneemen, die ’t, kout geworden zijnde, behoud, ja dat ’et tot zo dunne draden, als of ’t hairtjes waren, getrokken kan worden. Het is week, vermits de werking van ’t vuur, alreê kracht gehad hebbende tot zijn delen op malkander te doen vloejen, om hen glad te maken, en te buigen, en dus hen van asch in glas te doen veranderen, ook ontwijffelijk kracht heeft om hen, van malkander gescheiden, te bewegen. En alle de lighamen, die door ’t vuur week gemaakt zijn, hebben dit gemeen, dat zy lichtelijk alle gestalten, die men aan hen geven wil, aannemen, vermits hun deeltjes, die dan in gedurige roering zijn, zich daar naar schikken; en zy, weêr stijf wordende, behouden de leste gestalte, die men aan hen gegeven heeft, vermits de roering van hun delen door de koude belet word. Wyders is ’t glas noch als lijmig, en dit zodanig, dat men ’t, terwijl ’t heet is, en begint stijf te worden, tot draden kan trekken, zonder te breken. De reden hier af is dat zijn delen, zodanig bewogen zijnde, dat zy geduriglijk op malkander glijden, lichtelijker in deze beweging konnen voortvaren, en zich dus tot draden uitrekken, dan van malkander scheiden.

Hondertzevenëntwintigste LID.
Waarom ’t glas, kout zijnde, zeer hard is.

DAar is noch een andere eigenschap van ’t glas, dat is dat ’et, kout zijnde, zeer hard is, en daar by licht breekt, en dat ’et zo veel te lichtelijker breekt, als het vaerdiglijker kout geworden is. D’oorzaak van zijn hardigheit is dat yder van zijn delen zo dik en hard, en zo zwarelijk te buigen is, dat het vuur machteloos heeft geweest om hen te breken, en dat zy niet door de samenlassing van hun takjes te zamen zijn gevoegt, maar alleenlijk hier door, dat zy malkander onmiddelijk raken. Want men vind lighamen, die zacht zijn om dat hun delen konnen buigen, of ten minsten om dat zy enige takjes hebbben, daar af d’uiteinden konnen buigen, en om dat zy alleenlijk door de samenhechting en lassing dezer takken gevoegt zijn. Maar de delen van een lighaam konnen nooit beter te zamen gevoegt wezen, dan als zy malkander onmiddelijk raken, en nimmer pogen zich afgescheiden van d’anderen te roeren; ’t welk aan de delen van ’t glas gebeurt zo haast als het uit ’et vuur getrokken is, vermits zy zo dik zijn, en zodanig op malkander leggen, en zo ongelijke en ongeregelde gestalten hebben, dat de lucht machteloos is om de roering, die ’t vuur aan hen gegeven had, daar in t’onderhouden.

Hondertachtëntwintigste LID.
Waarom ’t glas ook zeer licht breekt.

D’Oorzaak, die ’t glas zo broosch maakt, is dat zijn deeltjes malkander niet onmiddelijk raken, dan in de vlakten, die zeer klein, en weinig in getal zijn. Men moet niet vreemt achten dat veel lighamen, die niet zo hard zijn, zwarelijker gebroken konnen worden; want dit koomt van dat, dewijl hun delen in malkander geschakelt zijn, gelijk de schalmen van een keten, men hen wel naar alle zijden kan buigen, maar echter hen niet van malkander trekken, zonder hen te breken, en dat ’er veel meer deeltjes in deze lighamen te breken zijn, eer zy geheellijk van malkander gescheiden worden, dan ’er kleine vlakten in ’t glas gescheiden moeten wezen.

Hondertnegenëntwintigste LID.
Waarom ’t glas niet zo licht breekt als ’t langsamelijk kout word.

MAar d’oorzaak, die ’t broscher maakt als men ’t eensklaps uit d’oven trekt, dan als men ’t weêr doet gloejen, en allengs laat kout worden, bestaat hier in, dat zijn pijpjes een weinig ruimer zijn als het week, dan als het kout is, en dat, als het te schichtiglijk kout word, zijn delen geen tijt hebben om zich te schikken tot hen alle evenveel in te trekken; in voegen dat de tweede hooftstoffe, die daar na in deze pijpjes koomt, poging doet om hen gelijk te maken, door welke middel ’t glas breekt: want vermits zijn delen alleenlijk met zeer kleine vlakten aan malkander vast zijn, zo scheiden, als twee van zijn vlakten van malkander gaan, ook alle d’anderen, die hen volgen. En dieshalven zetten de glasblazers gemenelijk hun glazen weêr in d’oven, en maken hen van nieus gloejende, na dat zy hen gemaakt hebben, en nemen hen daar na weêr allengs uit, op dat zy niet al te vaerdiglijk kout zouden worden. En als men een kout glas zodanig tegen ’t vuur zet, dat ’et aan d’een zijde veel heter, dan aan d’ander word, zo doet dat het breken, vermits de hitte zijn pijpjes ontspreid, en dat sommige pijpjes niet merkelijk meer, dan d’anderen, ontspreid konnen worden, zonder dat zijn delen van malkander scheiden. Maar indien men een glas gelijkelijk warmmaakt, te weten zodanig, dat in een zelve tijt een gelijke hitte in alle zijn delen deurgaat, zo zal ’t niet breken, om dat alle zijn pijpjes zich gelijkelijk zullen ontspreiden.

Hondertdartigste LID.
Waarom het glas deurschijnig is.

WYders, het glas is deurschijnig, om dat het, week geweest hebbende, toen ’t gemaakt wierd, van de stoffe des vuurs, die van alle zijden tusschen zijn delen deurvloeide, veel pijpjes heeft behouden, deur de welken de tweede hooftstoffe daar na de doening van ’t licht allesins lijnrecht deurvoeren kan. Deze pijpjes behoeven hier toe niet naaukeuriglijk recht te wezen; maar ’t is genoech dat zy malkander volgen, zonder ergens gestopt of afgebroken te wezen: in voegen dat, zo een lighaam van effe ronde delen te zamen was gezet, die malkander raakten, en zo groot waren, dat de tweede hooftstoffe tusschen de kleine driehoekige ruim-ten, die tusschen drie zodanige delen blijven, als zy malkander raken, deur konden komen, dit lighaam vaster zou wezen, dan enig glas, dat wy hebben, en echter zeer deurschijnig zou zijn, gelijk alreê verklaart is.

Honderteenëndartigste LID.
Hoe men ’t glas met verscheide verwen schildert.

MAar als men onder ’t glas enige metalen, of andere stoffen mengt, welkers delen meer tegenstaan, en niet zo lichtelijk, als de delen van d’asch, daar in ’t glas bestaat, door de werking van ’t vuur glad gemaakt konnen worden, zo word het daar door minder deurschijnig, en krijgt daar af verscheide verwen, om dat deze delen der metalen, groter, en van andere gestalte, dan de deeltjes van d’asch, zijnde, een weinig binnen in de pijpjes voortgaan, en door deze middel enigen van deze pijpjes stoppen, en maken dat de delen der tweede hooftstoffe, die deur d’anderen deurgaan, daar op verscheide wijzen rollen; en ik heb in de Verhevelingen bewezen dat deze rolling de verwen veroorzaakt.

Honderttweeëndartigste LID.
Wat het is stijf te wezen, of weêr om te springen, en waarom deze hoedanigheit ook in ’t glas gevonden word.

VOorts, het glas, schoon stijf zijnde, kan een weinig gebogen worden, zonder te breken, gelijk men klarelijk ziet als het tot zeer dunne draatjes uitgerekt is; want als het dus gebogen is, springt het weêr te rug, gelijk een boog, en poogt zijn voorgaande gestalte te hervatten. En deze eigenschap van te buigen, en weêr om te springen, ’t welk men in een woort kan noemen stijf wezen, word in ’t algemeen in alle de lighamen gevonden, welkers delen door een gehele raking van hun kleinevlakten, en niet door de samenlassing en samenvlechting van hun takken, te zamen gevoegt zijn. De reden hier af heeft drie voorname punten, daar af ’t eerste is dat alle deze lighamen veel pijpjes hebben, deur de welken geduriglijk enige stoffe deurvloeit: het tweede is dat de gestalte dezer pijpjes geschikt is om vrije deurgang aan deze stoffe te geven, vermits zy door de werking van deze stoffe, of door enige andere diergelijke gemaakt zijn. Tot een voorbeelt, als het glas hard word, zo zijn des zelfs pijpjes, die door de werking van ’t vuur ontspreid waren, terwijl het week was, door de werking der tweede hooftstoffe, die hen even  groot, als zijn delen maakt, ingetrokken en gekrompen. Het darde punt is dat deze lighamen niet gebogen konnen worden, zonder dat de gestalte van hun pijpjes een weinig verandert; in voegen dat de stoffe, die gewent is hen te vullen, niet zo lichtelijk, als te voren, daar in vloejen konnende, tegen de delen van dit lighaam, die hen daar in beletten, aanstoot, en in dezer voegen poogt om hen weêr tot hun vorige gestalte te brengen. Tot een voorbeelt, indien in een boog, die niet gespannen is, de pijpjes, die deurgang aan de tweede hooftstoffe geven, naaukeuriglijk ront zijn, zo is klaarblijkelijk dat, na dat hy gespannen is, deze zelve pijpjes een weinig langer, dan breet, gelijk een aitrek, moeten wezen, en dat de deeltjes der tweede hooftstoffe tegen de zijden dezer aitrekken aanparssen, om hen weêr ront te doen worden. En hoewel de kracht, door de welken zy deze zijden parssen, in yder van deze delen in ’t bezonder aangemerkt zijnde, niet zeer groot is, nochtans dewijl ’er altijt een zeer groot getal is, die te zamen werken, zo is ’t geen wonder dat zy maken dat de boog met groot gewelt ontspannen word. Maar indien men een boog, voornamelijk van hout, of van andere stoffe, die niet van de hardsten is, lang gespannen houd, zo vermindert allengs de kracht, daar door hy poogt ontspannen te wezen. De reden hier af is dat de delen van de fijne stoffe, die de zijden van zijn pijpjes parssen, hen allengs ruimer maken, met veelmaal daar binnen te vloejen, en hen dus naar hun gestalte te schikken.

Hondertdrieëndartigste LID.
Verklaring van de natuur des zeilsteens.

IK heb tot hier toe getacht de natuur, en alle de voornaamste eigenschappen van de lucht, van ’t water, van d’aarde, en van ’t vuur te verklaren, om dat dit de lighamen zijn, die overal algemeenst in dit ondermanige gewest, dat wy bewonen, gevonden worden, van ’t welk men hen de vier hooftstoffen noemt. Maar daar is noch een ander lighaam, te weten de zeilsteen, die men zeggen kan meer uitstrekking te hebben, dan enige van deze vier, om dat de gehele klomp der aarde zelf een zeilsteen is, en dat wy niet in enige plaats konnen komen, daar men des zelfs kracht niet bewerken kan. En om niets van ’t geen te vergeten, dat algemeenst op deze aarde is, zo is ’t nootwendig dat ik nu hier de verklaring daar af doe. Laat ons, om hier toe te komen, weêr aan 

’t geen gedenken, dat hier voor, in ’t zevenëntachtigste Lid van ’t darde Deel, en in de volgende Leden, van de gedraaide deeltjes der eerste hooftstoffe van deze zichtbare werrelt gezegt is, en, al ’t geen, dat daar, van ’t hondertënvijfde Lid, tot aan ’t hondertennegende Lid, van de star, die met I getekent was, gesproken word, hier tot d’aarde toepassende, laat ons stellen dat in des zelfs middelgewest veel pijpjes zijn, evenwijdig met hun as, deur de welken de gedraaide deeltjes onverhindert van ’t een naar ’t ander aspunt deurgaan, en dat deze pijpjes of deurgangen zodanig uitgeholt, en naar de gestalte dezer gedraaide deeltjes geschikt zijn, dat de genen, die de deeltjes ontfangen, de welken van ’t zuider aspunt komen, niet de deeltjes, die van ’t noorder aspunt komen, konnen deurlaten, en dat onderling de pijpjes of deurgangen, die de deeltjes ontfangen, de welken van ’t noorder aspunt komen, niet bequaam zijn om de genen in te laten, die van ’t zuider aspunt komen, om dat zy recht tegen malkander gedraait zijn. Laat ons ook stellen dat deze gedraaide deeltjes wel van d’een zijde in de pijpjes konnen komen, die bequaam zijn om hen t’ontfangen, maar dat zy niet van d’andere zijde deur de zelve pijpjes konnen weêrkeeren, om dat ’er zekere kleine hairtjes of zeer dunne takjes zijn, die zodanig in de holligheden dezer pijpjes komen, dat zy geensins de voortgang dezer gedraaide deeltjes beletten, als zy daar van de gewone zijde inkomen, maar die weêrom gaan leggen, en hun einden een weinig weêr oprechten, als deze gedraaide deeltjes voorkomen, om daar van d’andere zijde in te komen, en dus de deurgang aan hen stoppen, gelijk in ’t hondertënzeste Lid gezegt is. Dieshalven, na dat zy dwars deur d’aarde van d’een tot aan d’ander helft deurgeraakt zijn, volgens lijnen, die evenwijdig met haar as zijn, zo zijn ’er veel, die deur de lucht daar rontom naar de zelve helft weêrkeeren, deur de welke zy ingekomen waren, en, dus onderling van d’aarde in de lucht, en van de lucht in d’aarde ingaande, maken daar zeker slach van een draaikring, die in ’t hondertachtste Lid verklaart is.

Hondertvierëndartigste LID.
Dat ’er in de lucht, of in ’t water geen pijpjes zijn, die dienstig konnen wezen om de gedraaide deeltjes t’ontfangen.

WYders, in ’t hondertdartiende Lid van ’t zelve darde deel is gezegt dat ’er geen pijpjes in de lucht konden wezen, die  de star, met I getekent, dat is d’aarde, omringde, dan in de grofste delen van deze lucht, in de welken speuren der pijpjes gebleven waren, die ’er te voren gemaakt hadden geweest; en sedert is in dit leste Deel gezegt dat de gehele klomp van deze lucht zich in vier verscheide lighamen heeft gedeelt, te weten de lucht, die wy ademen, ’t water, zo zoet, als zout, d’aarde, op de welke wy gaan, en een andere inwendige aarde, daar uit de metalen komen, in de welke alle de grofste delen, die te voren in de lucht waren, vergadert zijn; daar uit dan volgt dat ’er geen andere pijpjes bequaam zijn om de gedraaide deeltjes t’ontfangen, noch in ’t water, noch in de lucht, die ’er nu is, zo om dat de deeltjes, daar in zy bestaan, al te klein zijn, als ook om dat zy alle zonder ophouden bezich zijn om zich van malkander gescheiden te bewegen; in voegen dat, schoon ’er zodanige pijpjes in enigen geweest waren, zy alreê over lange tijt door zo gedurig een verandering bedorven zouden zijn geweest, vermits zy, om zich t’onderhouden, een vaste en bestandige stant behoeven.

Hondertvijfëndartigste LID.
Dat ’er ook geen zodanige pijpjes in enige lighamen van d’uitwendige aarde zijn, behalven in ’t yzer.

EN om dat ook gezegt is dat d’inwendige aarde, uit de welke de metalen komen, van tweederhande delen te zamengezet is, van de welken d’een slach in takken is gedeelt, die zich aan malkander gehaakt houden, en d’anderen zich zonder ophouden herwaarts en derwaarts in de tusschenheden, die tusschen hun takken zijn, roeren, zo moeten wy denken dat ’er geen zodanige pijpjes in deze leste deeltjes zijn, om de reden, die ik zo terstont gezegt heb, en dat alleenlijk de genen, die in takken gedeelt zijn, zodanige pijpjes of takjes konnen hebben. Wy moeten meê denken dat ’er in ’t begin ook geen in deze uitwendige aarde, daar wy op wonen, geweest hebben, om dat, dewijl zy tusschen ’t water en de lucht gevormt is, alle de deeltjes, daar in zy bestaat, zeer klein waren. Maar by gevolg van tijt heeft zy in zich veel metalen ontfangen, die uit d’inwendige aarde zijn gekomen; en hoewel ’er ook geen zodanige pijpjes in de genen dezer metalen zijn, die van zeer vaste en vloedige delen te zamen zijn gezet, zo is echter zeer gelooffelijk dat ’er in dat, of in de genen zijn, welkers delen in takjes zijn verdeelt, en naar hun grootheit niet vast zijn:  ’t welk van ’t yzer, of van ’t staal, en niet van enig ander metaal gezegt mag worden.

Hondertzesendartigste LID.
Waarom zodanige pijpjes in ’t yzer zijn.

WAnt wy hebben geen metaal, ’t welk, zonder de hulp van ’t vuur, zwarelijker naar de hamer luister, ’t welk met zo grote moeite gesmolten word, en ’t welk, zonder vermenging van enig ander lighaam, zo hard kan worden; en dit betoont dat de deeltjes, daar ’t in bestaat, meer ongelijkheit, of hoeken en takken hebben, door welkers middel zy zich te zamen konnen voegen, en aan malkander verbinden, dat men in de deeltjes der andere metalen vind. ’t Is wel waar dat men voor d’eerste maal, als het uit de mijn gegraven is, niet zo grote moeite behoeft te doen, om het te smelten; maar zulks koomt van dat zijn deeltjes, dan geheellijk van malkander gescheiden zijnde, lichtelijker door de werking van ’t vuur geroert konnen worden. En hoewel het yzer harder is, en zwarelijker gesmolten kan worden, dan d’andere metalen, zo is ’t echter een der gener, die minst wegen, en door sterke wateren lichtst uit te hollen is, ja dat van de roest alleen opgeëten en verteert kan worden; ’t welk dienstig is om te bewijzen dat de deeltjes, daar af het te zamen is gezet, niet vaster en dichter zijn dan de genen der andere metalen, hoewel zy groter en grover zijn, en dat ’er veel pijpjes in begrepen worden.

Hondertzevenëndartigste LID.
Hoe deze pijpjes in yder van zijn deeltjes konnen wezen.

IK wil echter niet verzekeren dat deze pijpjes, als met een schroef gedraait, die deurgang aan de gedraaide deeltjes geven, geheel in yder der delen van ’t yzer zijn, hoewel ik ook geen reden heb om zulks te loghenen: maar ’t zal hier genoech wezen dat wy denken dat de gestalten der helften van deze gaten of pijpjes zodanig op de vlakten deze deeltjes van ’t yzer gevormt zijn, dat, als twee van deze vlakten wel naar malkander geschikt zijn, deze gaten of pijpjes geheel daar in gevonden worden. En dewijl een hard lighaam, in ’t welk veel ronde gaten zijn, gemenelijk breekt volgens lijnen, die effen deur ’t midden dezer gaten gaan, en dewijl de delen van d’inwendige aarde, in de welke zodanige gaten waren, de genen zijn, daar af het yzer te zamen is  gezet, zo kan men lichtelijk geloven dat zy door de kracht der geesten, of scherpe vochten, die hen in de mijnen gebracht hebben, niet zo hebben konnen gedeelt worden, of daar zijn ten minsten zodanige helften dezer gaten op hun vlakten uitgeholt gebleven.

Hondertachtëndartigste LID.
Hoe deze pijpjes bequaam gemaakt worden, om de gedraaide deeltjes, van weêrzijden komende, t’ontfangen.

EN hier staat aan te merken dat, terwijl de deeltjes van ’t yzer dus in de mijnen opgeklommen zijn, zy niet altijt een zelve stant hebben konnen behouden, vermits zy, ongeregelde en takkige gestalten hebbende, en deur ongelijke wegen deurmoetende, in ’t klimmen gerolt, en zich nu naar d’een, en dan naar d’andere zijde gekeert hebben, en dat, toen hun stant zodanig was, dat de gedraaide deeltjes (die, met grote snelte uit d’inwendige aarde komende, in de gehele uitwendige aarde deurgangen zoeken, die de bequaamsten zijn om hen t’ontfangen) de genen hebben ontmoet, de welken in deze deeltjes van ’t yzer tegen stroom gekeert waren, ’t zy die geheel of gebroken gevonden wierden, dat zy, zeg ik, de punten dezer kleine takjes, die ik gezegt heb in der zelver holligheden te leggen, weêrom gebogen, en allengs gemaakt hebben dat zy geheellijk omgekeert zijn, in voegen dat zy van de zijden dezer pijpjes, daar deur zy te voren uitgingen, hebben konnen ingaan; en dat, toen daar na de stant dezer deeltjes van ’t yzer verandert was, de werking der gedraaide deeltjes weêr gemaakt heeft dat de kleine takjes, die in hun pijpjes uitsteeken, over d’andere zijde zijn gaan leggen; en eindelijk, dat, toen deze takjes dus dikwijls heen en weêr, nu naar d’een, en dan naar d’andere zijde gebogen wierden, zy een grote vaerdigheit hebben gekregen; om daar na van d’een naar d’andere zijde gebogen te konnen worden.

Hondertnegenëndartigste LID.
Wat onderscheit dat ’er tusschen de zeilsteen en ’t yzer is.

VOorts, ’t onderscheit, ’t welk tusschen de zeilsteen en ’t yzer is, bestaat hier in, dat de deeltjes, daar af ’t yzer te zamen gezet is, in dezer voegen dikwijls van stant en gelegenheit zijn verandert, sedert dat zy uit d’inwendige aarde zijn ge-komen, ’t welk oorzaak is van dat de puntjes, die in de vouwen en holligheden van hun pijpjes zijn, lichtelijk zich naar alle zijden konnen wenden; en in tegendeel, de deeltjes van de zeilsteen hebben altijt, of ten minsten zeer lange tijt, een zelve stant en gelegenheit gehouden, ’t welk oorzaak is van dat de puntjes der takjes, die in hun pijpjes zijn, niet, dan zeer zwarelijk, omgekeert konnen worden. In dezer voegen zijn de zeilsteen en ’t yzer malkanders natuur grotelijks deelachtig, en niets anders, dan deze deeltjes van d’inwendige aarde, in de welken pijpjes zijn, bequaam om de gedraaide deeltjes t’ontfangen, die gestalte aan hen geven, hoewel ’er gemenelijk veel andere stoffe onder hen vermengt is, niet alleenlijk in d’yzermijn, van daar deze stoffe door de smelting gescheiden word, maar noch meer in de zeilsteen; want d’oorzaak, die gemaakt heeft dat zijn deeltjes langer in een zelve stant zijn gebleven, dan de deeltjes, daar in ’t yzer bestaat, is dikwijls dat zy tusschen de delen van enige zeer harde steen zijn belemmert; en dit veroorzaakt ook somtijts dat ’et byna onmogelijk is hen te smelten, om yzer daar af te maken, vermits zy eer door ’t vuur tot stof gemaakt en verteert, dan uit de plaatsen, daar zy zijn, gered en getrokken worden.

Hondertveertigste LID.
Hoe men, door ’t smelten van de mijn, yzer of staal maakt.

WAt d’yzermijn aangaat, als men haar doet smelten, om haar in yzer, of in staal te veranderen, zo moet men denken dat de deeltjes van ’t metaal, door de hitte geroert zijnde, zich eerstelijk uit d’andere stoffen, met de welken zy vermengt zijn, redden en ontslaan, en daar na niet ophouden in zich, van malkander gescheiden zijnde, te roeren, tot dat de deeltjes van hun vlakten, daar de helften der gaten of pijpjes, hier voor beschreven, in staan, zo wel aan malkander zijn gepast en gevoegt, dat deze gaten of pijpjes daar geheel gevonden worden. Maar als dit geschied, zo maken de gedraaide deeltjes, die niet in minder getal in ’t vuur, dan in alle d’aardsche lighamen zijn, en die terstont hun loop binnen deur deze gaatjes of pijpjes nemen, dat de kleine vlakten, door welkers samenvoeging deze gaatjes gemaakt zijn, niet zo lichtelijk van stant veranderen, als zy te voren deden, behalven dat noch hun onderlinge raking, en de kracht van de zwaarheit, die alle de delen van ’t metaal tegen malkander parst, behulpsaam is

in hen dus aan malkander gevoegt te houden. En om dat ondertusschen deze deeltjes van ’t metaal niet ophouden van door ’t vuur geroert te worden, zo maakt dit dat veel gezamentlijk eenstemmig zijn in een zelve beweging te volgen, en dieshalven dat alle de vocht van ’t gesmolte metaal zich in veel kleine klompjes of druppeltjes verdeelt, daar af de vlakten glad worden. Want alle de deeltjes van ’t metaal, die in eniger wijze te zamen zijn gevoegt, maken een deze druppelen, die van alle zijden door d’andere druppelen, de welken hem omringen, en die zich op een andere wijze als deze roeren, geparst worden; en dieshalven kan geen der puntjes of takjes dezer deeltjes veerder, hoe weinig het ook is, dan d’anderen buiten zijn vlakte uitkomen, of het word terstont door d’andere druppelen naar zijn middelpunt gedreven, ’t welk deze vlakte beschaaft en glad maakt, en ook te weegbrengt dat de deeltjes, daar in yder druppel bestaat, zich toesluiten, en zich zo veel te beter samenvoegen.

Honderteenënveertigste LID.
Waarom het staal zeer hard en stijf is, en lichtelijk breekt.

ALs het metaal dus gesmolten, en in kleine druppelen gedeelt is, die zonder ophouden wechgaan en weêrkomen, terwijl het week blijft, zo word het, vaerdiglijk kout wordende, staal, ’t welk zeer hard en stijf is, en lichteljk breekt, byna gelijk glas. Het is hard, om dat zijn deeltjes zeer engelijk te zamen zijn gevoegt: ’t is stijf, en, gebogen zijnde, springt weêr te rug, om dat men niet de samenvoeging zijner delen, maar alleenlijk de gestalte van zijn pijpjes, in dat buigen, veranderen kan, gelijk hier effen te voren van ’t glas gezegt is; en ’t is broosch, om dat de kleine druppelen, daar ’t in bestaat, niet te zamen zijn gevoegt, dan door de raking van hun vlakten, de welken malkander niet onmiddellijk, dan in zeer weinig kleine deeltjes, raken.

Honderttweeënveertigste LID.
Wat onderscheit dat ’er tusschen ’t yzer en staal is.

MAar alle de mijnen, daar uit men yzer trekt, zijn niet bequaam om goet staal te maken: en de mijn, daar af men zeer goet staal kan maken, geeft niet dan slecht yzer, als men haar met een vuur, dat niet behorelijk getempert is, doet smelten. Want  indien de deeltjes van de mijn al te ruw en ongelijk zijn, ja zodanig, dat zy aan malkander haken, eer zy tijt gehad hebben van hun kleine vlakten glad en effen te maken, en op zodanig een wijze, als ik verklaart heb, in veel druppeltjes t’onderscheiden, of indien het vuur niet krachtig genoech is om te maken dat de gesmolte mijn zich dus in veel druppelen onderscheid, en dat de deeltjes van yder dezer druppelen zich te zamen sluiten, of eindelijk, indien het zo krachtig is, dat het hun rechte stant en gelegenheit ontroert, zo zullen zy geen staal, maar alleenlijk gemeen yzer maken.

Hondertdrieënveertigste LID.
Hoe ’t staal verscheidelijk getempert word.

EN als men staal, dat alreê gemaakt is, weêr in ’t vuur brengt, zo kan ’t niet lichtelijk weêr gesmolten, en met het gemeen yzer gelijk gemaakt worden, vermits de kleine druppelen, daar in het bestaat, al te groot, en te vast zijn om door de werking van ’t vuur geheellijk geroert te worden, en vermits de deeltjes van yder dezer druppelen ook al te wel gevoegt en gesloten zijn, om door deze zelve werking geheellijk gescheiden te zijn. Maar men kan ’t weker maken, om dat alle zijn delen door de hitte geschud en geschokt worden; en indien men ’t daar na langsamelijk laat koelen, zo word het niet zo hard en stijf, en ook zo broosch, als het geweest heeft, maar het blijft zacht en taai, gelijk yzer. De reden hier af is dat, terwijl het kout word, de takjes der deeltjes, in de welken yder van zijn druppelen bestaan, en die, gelijk ik gezegt heb, door de werking der andere druppels, die hem omringen, weêr binnenwaarts gedreven worden, tijt hebben om, naar mate dat de kracht van deze werking vermindert, een weinig buiten hun vlakte uit te komen, en, daar in hun naturelijke stant volgende, door deze middel zich aan de genen te hechten en vlechten, die op gelijke wijze buiten de vlakten der andere druppelen uitsteeken. En dit veroorzaakt dat de deeltjes van yder druppel niet meer zo engelijk te zamen gevoegt en gesloten zijn, en ook dat deze druppelen malkander niet onmiddellijk raken, maar alleenlijk door de puntjes of takjes, die buiten hun vlakten uitkomen, gebonden zijn, door welke middel het staal niet meer zo hard, stijf en broosch is, als ’t geweest heeft. Maar daar blijft altijt dit onderscheit tusschen ’t staal, en ’t yzer, dat men ’t staal weêr tot zijn vorige hardigheit kan brengen, met dat in ’t vuur gloejende te maken, en daar na schichtiglijk  te doen kout worden; in plaats dat het gemeen yzer op gelijke wijze niet zo hard kan worden. De reden hier af is dat de deeltjes van ’t staal niet zo verre af zijn van de stant, in de welk zy wezen moeten om het zeer hard te maken, dat zy door de werking van ’t vuur niet weêr daar toe gebracht konnen worden, en die behouden, als de koude schichtiglijk op de hitte volgt; in plaats dat de deeltjes van ’t yzer, nooit zodanig een stant gehad hebbende, haar niet dus verkrijgen konnen. En om ’t yzer of staal zeer vaerdiglijk kout te maken, zo steekt men ’t gemenelijk in water, of in enige andere koude vochten, gelijk in tegendeel in olie, of in enige ander vette vocht, om het langsamelijk te doen kout worden. En om dat ’et naar de mate, dat het harder word, ook lichtelijker breekt, zo gebruiken de werklieden, die zwaerden, zagen of vijlen, of ander gereetschap daar af maken, niet altijt de koudste vochten, om het daar in te steklen, maar zodanigen, die, naar dat zy ’t hard begeren, getempert zijn. In dezer voegen is de tempering der vijlen of steekbeitels van de gene der zagen of zwaerden verscheiden, naar dat yder van deze werktuigen hard moet wezen, en naar dat men meer of min vreest dat zy breken zullen. Dieshalven mag men met reden zeggen dat men ’t staal tempert, als men ’t van pas in ’t water steekt.

Hondertvierënveertigste LID.
Wat onderscheit dat ’er is tusschen de pijpjes van de zeilsteen, van ’t staal, en van ’t yzer.

WAt de kleine aangaat, die bequaam zijn om de gedraaide deeltjes t’ontfangen, die men bekent uit het geen, ’t welk gezegt is, dat ’er zeer veel zodanigen moeten wezen, zo in ’t staal, als in ’t yzer, ja veel meer, dan in de zeilsteen, in de welk altijt veel deeltjes gevonden worden, die niet metalig zijn. Men bekent ook dat deze pijpjes veel volkomender en volmaakter in ’t staal moeten wezen, dan in ’t yzer, en dat de kleine puntjes of draadjes, die, gelijk ik gezegt heb, in hun vouwen en strepen leggen, niet zo lichtelijk van d’een naar d’andere zijde gekeert worden, als wel in ’t yzer: voor eerst om dat de mijn, daar af met ’t staal maakt, de zuiverste is, en de gene, daar af de deeltjes minder verandering hebben gehad, na dat zy uit d’inwendige aarde zijn vertrokken, en daar na om dat zy daar beter geschikt en gesloten zijn, dan in ’t yzer. Eindelijk, men bekent dat deze pijpjes niet alle zoda-nig gekeert zijn, noch in ’t staal, noch in ’t yzer, als wel zeilsteen, te weten zodanig dat alle d’ingangen der pijpjes, deur de welke de gedraaide delen, die van ’t zuider aspunt komen, konnen deurgaan, zich naar een zelve zijde strekken, en dat alle de genen, die de gedraaide delen, van ’t noorder aspunt komende, konnen ontfangen, naar de strijdige zijde gestrekt zijn; maar dat deze pijpjes daar op verscheide wijzen, en zonder enige zekere ordening gestrekt zijn, om dat de werking van ’t vuur hun stant verscheidelijk verandert heeft. En in deze ogenblik tijts, in de welk deze werking ophoud, en ’t gloejende yzer of staal kout word, konnen de gedraaide deeltjes, die altijt van ’t een der aspunten van d’aarde naar ’t ander vloejen, enigen van hun pijpjes zodanig, als zy behoren te wezen, schikken, om daar een vrije deurtocht te hebben. En zy konnen ook allengs enigen der pijpjes van ’t staal of yzer, dat niet gloejend is, dus schikken, als het lange tijt in een zelve stant blijft. Maar om dat ’er veel meer van zodanige pijpjes in ’t yzer en staal is, dan de gedraaide deeltjes, die deur de lucht gaan, konnen vullen, zo konnen zy alleenlijk zeer weinigen dus schikken, ’t welk oorzaak is dat men geen yzer noch staal vind, dat niet iets van de kracht des zeilsteens heeft, hoewel ’er byna geen is, dat ’er zo veel af heeft, of ’t kan noch meer daar af hebben.

Hondertvijfënveertigste LID.
Optelling van alle d’eigenschappen des zeilsteens.

EN alle deze dingen volgen zo klarelijk uit de beginselen, die ik hier te voren voorgestelt heb, dat ik niet nalaten zou van t’oordelen dat zy zodanig zijn, gelijk ik nu gezegt heb, schoon ik geen acht nam op d’eigenschappen, die daar van afgeleid konnen worden. Maar ik hoop nu te tonen dat alle de genen van deze eigenschappen, die de verwonderaars van de zeilsteen door de naaukeurigste ervarenissen tot heden toe hebben konnen ontdekken, zo lichtelijk door middel van deze beginselen konnen verklaart worden, dat dit alleen genoech zou wezen om t’overreden dat zy waar zijn, schoon zy niet van d’eerste beginselen der natuur afgeleid waren. En op dat men te beter bemerken zou welken alle deze eigenschappen zijn, die gemenelijk van der zelver verwonderaars aangetekent worden, zo zal ik hen hier tot zekere leden brengen, de welken zijn 
1. Dat in yder zeilsteen twee aspunten zijn, van de welken ’t een, in wat gewest van ’t aardrijk het ook is, altijt poogt naar ’t noorden, en ’t ander naar ’t zuiden gekeert te wezen.
2. Dat deze aspunten van de zeilsteenzich ook naar d’aarde buigen, en dit verscheidelijk, naar de verscheide plaatsen, daar hy gevoert is.
3. Dat, als twe zeilsteenen, klootront van gestalte, na aan malkander zijn, yder van hen zich naar d’ander keert en buigt, op gelijke wijze als een alleen zich naar d’aarde keert en buigt.
4. Dat, als zy dus naar malkander gekeert zijn, zy elkander naderen, tot dat zy te zamen komen, en malkander raken.
5. Dat, zo zy door dwang in een stant, die tegen deze strijd, gehouden worden, zy van malkander wijken en verwijderen.
6. Dat, zo een zeilsteen, volgens de lijn, die zijn twee aspunten te zamen voegt, in twee stukken geklooft word, de delen van yder dezer stukken van de genen van ’t ander stuk pogen te verwijderen, daar zy, voor de scheiding, naast aan waren.
7. Dat, indien hy andersins gedeelt word, in voegen dat het plat van de deling de lijn, die zijn aspunten te zamen voegt, rechthoekig deursnijd, de twee punten van deze lijn, dus deurgesneden, die malkander te voren raakten, en ’t een in een der stukken van de zeilsteen, en ’t ander in ’t ander stuk zijn, daar twee aspunten van strijdige krachten zijn, in voegen dat het een poogt naar ’t noorden, en ’t ander naar ’t zuiden te keren.
8. Dat, hoewel ’er niet meer dat twee in yder zeilsteen zijn, een noorderlijk en een zuiderlijk, nochtans ook twee in yder van des zelfs stukken, van malkander zijnde, gevonden worden; in voegen dat de kracht van yder deel gelijk is met de gene, die in de gehele zeilsteen is.
9. Dat het yzer deze kracht van de zeilsteen ontfangt, als het daar af aangeraakt word, ja alleenlijk by de zeilsteen koomt.
10. Dat het deze kracht verscheidelijk ontfangt, naar de verscheide wijzen, op de welken het aan de zeilsteen gebracht word.
11. Dat een langwerping yzer, op hoedanig een wijze het ook aan de zeilstaan word gebracht, altijt deze kracht volgens zijn langte ontfangt.
12. Dat de zeilsteen niets van deze kracht verliest, schoon hy haar aan ’t yzer meêdeelt.
13. Dat hy deze kracht in korte tijt aan ’t yzer meêdelt; maar  dat, zo ’t lange tijt in een zelve stant aan de zeilsteen blijft, het in deze kracht meer versterkt en bevestigt word.
14. Dat het hardste staal groter kracht daar af ontfangt, dan ’t yzer, en dat het gene, die ’t ontfangen heeft, veel beter bewaart.
15. Dat ’et meer kracht van een goede steen ontfangt, dan van de geen, die niet zo goet is.
16. Dat de gehele aarde een zeilsteen is, om dat zy ook iets van haar kracht aan ’t yzer meêdeelt.
17. Dat, schoon d’aarde groot is, deze kracht niet zo krachtig in haar blijkt, als in ’t meeste deel der zeilstenen, die ongelijk kleinder zijn.
18. Dat de naalden, met de zeilsteen gestreken, hun einden, ’t een naar ’t noorden, en ’t ander naar ’t zuiden, keren, gelijk de zeilsteen zijn aspunten keert.
19. Maar dat noch de punten dezer naalden, noch d’aspunten der zeilsteenen niet zo effen naar d’aspunten van d’aarde keren, of zy wijken dikwijls een weinig af, en dit meer of min, naar de verscheide plaatsen, daar zy zijn.
20. En dat zulks ook met ’er ijt kan veranderen; in voegen dat ’er plaatsen zijn, daar deze afwijking van de zeilsteen nu minder is, dan zy in de voorgaande eeuw heeft geweest, en anderen, daar zy groter is.
21. Dat ’er, gelijk enigen zeggen, geen afwijking is, of dat zy misschien niet de zelfde, noch zo groot is, als een zeilsteen lootrechtr op zijn aspunt opgeheven is, dan als zijn twee aspunten even verre van d’aarde af zijn.
22. Dat de zeilsteen ’t yzer na zich trekt.
23. Dat hy, gewapent of beslagen zijnde, veel meer yzer kan dragen, dan als hy bloot is.
24. Dat, hoewel zijn aspunten in alle andere dingen een strijdige kracht hebben, zy echter malkander helpen een zelve stuk yzer te houden.
25. Dat een yzere bol, aan de zeilsteen gehangen, niet in zijn drajing aan weêrzijden door de kracht van deze steen belet word.
26. Dat de kracht van een zeilsteen somtijts vermeerdert of vermindert word door de bykoomst van een stuk yzers, of van een andere zeilsteen, naar de verscheide zijden, die zy naar hem gekeert zijn. 
27. Dat een stuk yzers, en een zeilsteen, hoe flaau en zwak hy ook is, te zamen gevoegt zijnde, niet door een andere zeilsteen, hoewel zeer krachtig zijnde, van malkander afgescheiden konnen worden, zo hy hen niet aanraakt.
28. In tegendeel, dat het yzer, aan een zeer krachtige zeilsteen gevoegt, dikwijls door een zwakker zeilsteen, als hy ’t yzer raakt, daar af gescheurt kan worden.
29. Dat het einde van de zeilsteen, ’t welk wy het zuider aspunt noemen, meer yzer in deze noortsche gewesten houd, dan ’t geen, dat wy het noorder aspunt noemen.
30. Dat het afvijlsel van yzer zich in zekere ordening rontom de zeilsteenen voegt.
31. Dat men, een yzere plaat tegen een der aspunten van de zeilsteen houdende, de kracht belet, die hy heeft om een ander yzer naar dit zelve aspunt te trekken.
32 En dat deze kracht niet geweert noch belet kan worden door enig ander lighaam, ’t welk in de plaats van deze yzere plaat gestelt word.
33. Dat de zeilsteen, naar d’aarde, of naar andere zeilsteenen daar omtrent anders gekeert blijvende, dan hy zich van zelf zou keren, zo ’er niets was, dat zijn roering verhinderde, allengs zijn kracht verliest.
34. Eindelijk, dat deze kracht door ’t vuur wechgenomen, en door de roest en vochtigheit vermindert kan worden; maar niet door enige andere middel, die aan ons bekent is.

Hondertzesenveertigste LID.
Hoe de gedraaide deeltjes hun loop dwars deur, en rontom d’aarde nemen.

LAat ons nu, om de redenen dezer eigenschappen van de zeilsteen wel te verstaan, deze afbeelding aanmerken,  in de welke A B C D d’aarde vertoont, daar af A het zuider aspunt, en B het noorder aspunt is. En alle deze krulletjes, die men daar rontom geschildert heeft, vertonen de gedraaide deeltjes, van de welken men aanmerken moet dat d’enen heel anders dan d’anderen zijn gedraait, ’t welk oorzaak is dat zy niet deur de zelve pijpjes konnen deurkomen, en dat alle de genen, die van ’t deel des hemels komen, ’t welk met E getekent, en ’t zuiden is, op een zelve wijze zijn gedraait, en in de helft der aarde C A D in\gangen


der pijpjes hebben, daar deur zy zonder ophouden lijnrecht tot aan de vlakte van haar andere helft C B D deurgaan, en daar na van daar kringswijze van weêrzijden binnen deur de lucht, het water en d’andere lighamen van d’uitwendige aarde naar C A D weêrkeeren; en dat op gelijke wijze alle de deeltjes, die recht anders gedraait zijn, van ’t noorden F komen, en, deur de halve bol C B D intreedende, hun loop lijnrecht binnewaarts in d’aarde nemen tot aan d’andere halve bol C A D, en , daar uit gekomen zijnde, weêr deur de lucht naar C B D keren; want daar is gezegt dat de pijpjes, deur de welken zy dwars deur d’aarde gaan, zodanig zijn, dat zy niet van de zelve zijde konnen inkomen, daar deur zy uit konnen komen.

Hondertzevenënveertigste LID.
Dat deze gedraaide deeltjes zwarelijker deur de lucht, deur ’t water, en deur uitwendige, dan deur d’inwendige aarde konnen komen.

MEn moet ook aanmerken dat ’er ondertusschen altijt nieuwe gedraaide deeltjes uit de plaatsen des hemels, die naar ’t zuiden en noorden zijn, hier met E en F afgetekent, toevloejen, schoon men hen hier niet bequamelijk heeft konnen vertonen; maar dat ’er weêr zo veel zijn, die deur d’andere gewesten G en H weêr naar de hemel vertrekken, of die, derwaarts trekkende, verstrojen, en hun gestalten verliezen. Zy konnen echter hun gestalten niet verliezen terwijl zy ’t binnenste der aarde deurboren , vermits zy daar pijpjes vinden, die even zo van pas op hun maat zijn, dat zy zonder enige verhindering daar in komen: maar met deur de lucht, deur ’t water, of deur d’andere lighamen van d’uitwendige aarde weêr te keren, in de welken zy niet zodanige pijpjes vinden, en dieshalven met grote kommer daar deur komen; en vermits zy daar geduriglijk tegen de deeltjes der tweede en darde hooftstoffe stoten, zo kan men lichtelijk geloven dat zy daar dikwijls van gestalte veranderen.

Hondertachtënveertigste LID.
Dat zy lichtelijker deur de zeilsteen, dan deur enige andere lighamen van deze uitwendige aarde, konnen komen.

MAar indien deze gedraaide deeltjes, dus kommerlijk deur d’uitwendige aarde doorborende, daar tegen enige zeilsteen stoten, in de welk pijpjes gevonden worden, die naar hun gestalte zijn geschikt, op gelijke wijze als in d’inwendige aarde, zo zullen zy zonder twijffel veel lichtelijker deur deze steen deurdringen, dan zy deur de lucht, of deur de lighamen daar omtrent konnen komen; ten minsten als deze zeilsteen zodanig van gelegenheit is, dat hy d’ingangen zijner pijpjes naar deze delen der aarde gekeert heeft, van de welken deze gedraaide deeltjes komen, die dieshalven lichtelijk daar in konnen treden.

Hondertnegenënveertigste LID.
Wat d’aspunten van de zeilsteen zijn.

EN gelijk het zuider aspunt van d’aarde effen in ’t midden van ’t geen van haar helften is, daar deur de gedraaide deelt-jes, van de zuidzijde des hemels komende, ingang hebben, zo noem ik ’t zuider aspunt van de zeilsteen ’t geen van zijn punten, ’t welk in ’t midden van dat zijner helften is, daar deur de zelfde gedraaide deeltjes inkomen; en ik neem het punt daar recht over voor des zelfs noorder aspunt: schoon ik wel weet dat dit tegen ’t gebruik van veel menschen is, die ziende dat het aspunt van de zeilsteen, ’t welk ik het zuider noen, zich naturelijk naar ’t noorden keert, gelijk ik nu terstont zal verklaren, dat zijn noorder aspunt, en om gelijke reden ’t ander zijn zuider aspunt hebben genoemt. Want my dunkt dat men aan ’t gemeen volk alleen ’t recht moet laten van door een lange gewoonte de namen, die ’t qualijk aan de dingen gegeven heeft, te bevestigen; en dewijl ’t volk niet gewent is hier af te spreken, maar alleenlijk de betrachters der wijsheit, en der gener, die de waarheit begeren te weten, zo verzeker ik my dat zy niet vreemt zullen vinden dat ik de reden boven de gewoonte stel.

Hondertënvijftigste LID.
Warom d’aspunten van de zeilsteen zich naar d’aspunten der aarde keren.

ALs d’aspunten van de zeilsteen niet naar de zijden van d’aarde zijn gekeert, van de welken de gedraaide deeltjes, aan de welken zy een vrye deurgang konnen geven, komen, zo vertonen deze gedraaide deeltjes zich zijdelings tegen de pijpjes van de zeilsteen, om daar in te komen, en stoten door de kracht, die zy hebben, om in hun beweging lijnrecht voort te gaan, zo krachtiglijk tegen de delen van de zeilsteen aan, die zy treffen, en drijven de zeilsteen zo lang om, tot dat hy de stant, die de bequaamste voor deze gedraaide deeltjes is, gekregen heeft. Dieshalven, indien deze zeilsteen door geen andere machtiger lighamen weêrhouden word, zo dwingen deze gedraaide deeltjes hem zich te roeren tot dat het geen van zijn aspunten, dat ik het zuider noem, geheellijk naar ’t noorder aspunt van d’aarde gekeert is, en het geen, dat ik de noorder noem, zich naar ’t zuider aspunt van d’aarde heeft gewent. De reden hier af is dat de gedraaide deeltjes, die van de noortzijde naar de zeilsteen komen, de zelfden zijn, die naar de zuidzijde in d’inwendige aarde zijn getreden, en naar de noortzijde daar uit gekomen; gelijk ook de genen, die van de zuidzijde naar de zeilsteen komen, de zelfden zijn, die naar de noortzijde in d’inwendige aarde zijn gekomen.

Honderteenënvijftigste LID.
Waarom d’ aspunten van de zeilsteen zich verscheidelijk naar ’t middelpunt der aarde buigen, naar de verscheide plaatsen, daar zy zijn.

DE kracht, die de gedraaide deeltjes hebben, om in hun beweging lijnrecht voort te varen, veroorzaakt ook dat d’ aspunten van de zeilsteen, ’t een meer dan ’t ander, naar d’ aarde hellen, en dit verscheidelijk, naar de verscheide plaatsen, daar de zeilsteen is. Tot een voorbeelt, in de zeilsteen L, die hier recht op d’ Evenaar van d’ aarde gestelt is, maken de gedraaide deeltjes wel dat zijn zuider aspunt a naar B, ’t noorder aspunt van d’ aarde, en zijn ander aspunt b naar ’t zuider aspunt van d’ aarde A gekeert is, om dat de gedraaide deeltjes, die van de zijde C a G des zeilsteens L inkomen, ook deur C A D in d’ aarde, en deur C B D uitgegaan zijn: maar zy doen ’t een van des zelfs aspunten niet meer dan ’t ander hellen, om dat de genen, die van ’t noorden komen, niet machtiger zijn om ’t een te doen dalen, dan de genen, die van ’t zuiden komen, ’t ander te doen zakken. In tegendeel, in de zeilsteen N, die op ’t noorder aspunt van d’ aarde is, maken de gedraaide deeltjes, dat des zelfs zuider aspunt a zich geheellijk naar d’ aarde buigt, en dat het ander aspunt b lootrecht daar boven rijst. En in de zeilsteen M, die tusschen d’ Evenaar en ’t noorder aspunt der aarde is, doen zy zijn zuider aspunt meerder of minder dalen, naar dat de plaats, daar deze zeilsteen gevonden word, nader aan ’t noorden, of aan ’t zuiden gevonden word. En in ’t ander halfront doen zy ’t noorder aspunt der zeilsteenen I en K op gelijke wijze zakken, als het zuider aspunt der zeilsteenen N en M in dit halfront. De redenen hier af zijn klaarblijkelijk; want de gedraaide deeltjes, die deur B uit d’ aarde, en deur a in de zeilsteen komen, moeten daar in hun loop lijnrecht volharden, uit oorzaak van de gemakkelijke deurgang, die zy daar vinden, en om dat d’ andere gedraaide deeltjes, die van A, deur H en G naar N komen, daarom niet veel kommerlijker ingang deur ’t aspunt b van de zeilsteen N hebben. Desgelijks de gedraaide deeltjes, die deur a in de zuidzijde van de zeilsteen M ingaan, komen uit de vlakte van d’ inwendige aarde, die tusschen B en M is; en dieshalven moeten zy des zelfs aspunt a omtrent naar ’t midden van deze vlakte doen hellen: en dit kan niet door d’ andere gedraaide deeltjes, die deur d’ andere zijde van deze zeilsteen intreeden, belet worden, vermits zy, van ’t ander halfront der aarde komende, en dieshalven nootzakelijk een halve keer doen moetende, om daar in te komen, door ’t gaan deur deze zeilsteen, niet meer ter zijde afwijken, als hy dus gestelt is, dan als of zy slechs deur de lucht gingen.

Honderttweeënvijftigste LID.
Waarom twee zeilsteenen zich naar malkander keren, gelijk yder zich naar d’ aarde keert, die ook een zeilsteen is.

DUs ziet men dat de gedraaide deeltjes hun loop nemen deur de pijpjes van yder zeilsteen, gelijk deur de genen van d’ aar-de: daar uit dan volgt dat, als twee zeilsteenen, klootront van gestalte, naby malkander zijn, yder van hen zich op een zelve wijze moet keren en buigen, als hy zich naar d’ aarde zou buigen, zo hy alleen was. Want men moet aanmerken dat ’er altijt veel meer van deze gedraaide deeltjes omtrent de zeilsteenen, dan ’er in enige andere plaatsen van de lucht zijn, om dat, na dat zy tot een der zijden van de zeilsteen uitgekomen zijn, de tegenstant, die zy in de lucht vinden, die hen omringt, te weegbrengt dat zy ten meestendeel weêr deur deze lucht naar d’ andere zijde van deze zeilsteen keren, daar deur zy weêr intreeden. En vermits veel in dezer voegen rontom deze steen zwieren, zo maken zy daar zeker slach van draaikring, op gelijke wijze als gezegt is dat zy om d’ aarde maken: in voegen dat deze gehele aarde voor een zeilsteen genomen kan worden, die niet van d’ anderen verschilt, dan hier in, dat hy veel groter is, en dat zijn kracht geen grote werking heeft op zijn vlakte, daar op wy leven.

Hondertdrieeënvijftigste LID.
Waarom twee zeilsteenen malkander naderen, en wat het klootsche ront van yders kracht is.

BEhalven dat twee zeilsteenen, die naby malkander zijn, zich keren en wenden tot dat het zuider aspunt van d’ een recht neffens ’t noorder aspunt van d’ ander koomt, zo naderen zy noch malkander, terwijl zy zich keren, of na dat zy dus gekeert zijn, tot dat zy malkander raken, als ’er niets is, ’t welk hun roering belet. Want men moet aanmerken dat de gedraaide deeltjes veel gezwindelijker deur de pijpjes van zeilsteen geraken, dan deur de lucht, in de welk hun loop deur de tweede en darde hooftstoffe, die zy ontmoeten, verhindert word, in plaats dat zy in deze pijpjes zich alleenlijk met de fijne stoffe van d’ eerste hooftstoffe vermengen, die hun snelte vermeerdert. Zy volharden dieshalven een weinig lijnrecht in hun beweging, na dat zy uit de zeilsteen zijn vertrokken, eer de tegenstant van de lucht hen aftrekken kan: en indien zy in de ruimte, in de welke zy dus lijnrecht deurgaan, pijpjes van een andere zeilsteen ontmoeten, die bequaam en geschikt zijn om hen t’ ontfangen, zo treden zy, in plaats van ter zijden te wijken, in deze andere zeilsteen, en, de lucht, die tusschen deze twee zeilsteenen is, verdrijvende, maken dat zy malkander naderen. Tot een voorbeelt, de gedraaide deelt-
jes, die in de pijpjes van de zeilsteen, met O getekent, sommigen van B naar A, en d’ anderen van A naar B vloejen, hebben kracht om van de beide zijden lijnrecht tot aan R en S voort te gaan, eer de tegenstant van de lucht hen dwingt hun loop van weêrzijden naar V te nemen. Men heeft hier t’ aanmerken dat de gehele ruimte R V S,  de welke de draaikring in zich begrijpt, die van de gedraaide deeltjes rontom deze zeilsteen O gemaakt word, de kloot zijner doening, werking of kracht word genoemt, en dat deze kloot zo veel te ruimer is, als de zeilsteen groter is, of dat hy ten minsten zo veel te ruimer is, als de zeilsteen groter is, of dat hy ten minsten zo veel langer is, om dat de gedraaide deeltjes, deur langer pijpjes daar deurvloejende, middel hebben van daar kracht te verkrijgen om verder lijnrecht in de lucht deur te dringen. En dit veroorzaakt dat de kracht der grote zeilsteenen zich altijt veel wijder uitstrekt, dan de gene der kleine zeilsteenen, schoon somtijts de grootste de zwakste is, te weten dan, als ’er in een grote zeilsteen niet zo veel pijpjes bequaam zijn, als ’er in een grote zeilsteen niet zo veel pijpjes bequaam zijn, als in een kleinder, om de gedraaide deeltjes t’ ontfangen. Voorts, indien de kloot van de kracht des zeilsteens P, welks draaikring T X S is, schoon de gedraaide deeltjes, die uit deze zeilsteen O komen, de lucht dreven, die naar R en naar S is, gelijk zy doen, zo zouden zy hem echter daarom niet uit de plaatsen, daar hy is, uitdrijven, vermits hy geen andere plaats zou hebben, daar hy zou konnen wijken, om niet van hen geraakt te worden, en om hun loop lichter te maken. Maar dewijl nu de kringen dezer twee zeilsteenen zodanig in S te zamengevoegt zijn, dat het noorder aspunt van d’ een naar ’t zuider aspunt van d’ ander strekt, zo is ’er een plaats, daar de lucht, die omtrent S is, zich vertrekken kan, te weten naar R, en naar T, achter deze twee zeilsteenen, met te maken dat zy malkander naderen: want het is klaarblijkelijk dat dit gemak geeft aan de loop der gedraaide deeltjes, die lichtelijker lijnrecht van d’ een in d’ ander zeilsteen konnen overgaan, dan twee draaikringen, van malkander gescheiden, te maken; en hoe zy nader aan elkander zijn, hoe zy lichtelijker lijnrecht van d’ een in d’ ander konnen overgaan. Dieshalven drijven zy de lucht, die tusschen beiden gevonden word, naar R en T; en deze lucht, dus gedreven zijnde, doet de twee zeilsteenen van R en T naar S voortgaan.

Hondertvierënvijftigste LID.
Waarom twee zeilsteenen somtijts ook van malkander wijken.

MAar dit gebeurt niet, dan als het zuider aspunt van d’ een dezer zeilsteenen naar ’t noorder aspunt van d’ ander gekeert is: in tegendeel, zy wijken en vlieden van malkander, als de genen van hun aspunten, die zich naar malkander strekken, van gelijke eigenschap en kracht zijn, en als hun stant of enige andere oorzaak hen zodanig belet in zich te keren, dat zy hen echter niet belet zich lijnrecht te bewegen. De reden hier af is dat, dewijl de gedraaide deeltjes, die uit deze twee zeilsteenen komen, niet van d’ een in d’ ander konnen gaan, zy enige ruimte tusschen beiden moeten laten, om in de lucht daar rontom deur te gaan. Tot een voorbeelt, indien de zeilsteen O op ’t water in een schuitje drijft, in ’t welk hy zodanig op zijn noorder aspunt B staat,  dat hy zich niet, dan met dit schuitje, roeren kan, en indien men de zeilsteen P met de hant zodanig houd, dat zijn zuider aspunt a naar A, het zuider aspunt van d’ ander zeilsteen, gekeert is, en hen dus allengs van P naar Y doet naderen, zo zal hy maken dat de zeilsteen O van V naar Z zal wijken, eer hy hem raakt; vermits de gedraaide deeltjes, die uit yder van deze zeilsteenen, tegen malkander staande, komen, enige ruimte tusschen deze twee zeilsteenen moeten hebben, daar zy konnen deurgaan.


Hondertvijfënvijftigste LID.
Waarom de delen van een zeilsteen, deurgesneden zijnde, van malkander wijken, schoon zy te voren te zamen gevoegt waren.

UIt het geen, dat alreê gezegt is, kan men klarelijk verstaan dat, zo een zeilsteen in twee stukken gedeelt is, op een gelijke wijtte van de lijn, die uit des zelfs aspunten getrokken word, en indien men ’t een van deze stukken aan een draat boven ’t ander houd hangen, het zich terstont van zelf zal keren, en een geheel andere stant aanneemen, dan het te voren gehad heeft.  Want eer het afgescheiden was, waren des zelfs zuiderlijke delen aan de zuiderlijke delen van ’t ander stuk, en de noorderlijke aan de noorderlijke delen gevoegt: maar na dat zy van malkander gescheiden zijn, nemen de gedraaide deeltjes, die uit het zuider aspunt van ’t een dezer stukken komen, hun loop deur de lucht naar ’t noorder aspunt van ’t ander stuk, en maken door deze middel dat a, het zuider aspunt van ’t geen, ’t welk aan de draat hangt, zich naar B, het noorder aspunt van ’t ander stuk, en dat b zich naar A keert.

Honderzesenvijftigste LID.
Waarom twee delen van een zeilsteen, die malkander raken, twee aspunten van strijdige kracht worden, als men hen deelt.

MEn ziet ook waarom, als men een zeilsteen zodanig deelt, dat het plaats van de scheiding de lijn A B die zijn twee aspunten te zamen voegt, in rechte hoeken deursnijd, de twee punten van deze lijn, die malkander raakten, eer hy gedeelt was, en die ’t een in ’t een, en ’t ander in ’t ander zijner stukken zijn,  gelijk hier b en a vertoont werden, daar twee aspunten van strijdige kracht zijn; om dat de gedraaide deeltjes, die deur ’t een dezer aspunten uitgaan, deur ’t ander moeten inkomen.


Honderzevenënvijftigste LID.
Waarom de kracht van yder klein stukje des zeilsteens met de gene, die in de gehele zeilsteen gevonden word, gelijk is.

WYders, men ziet hoe de kracht van een gehele zeilsteen van geen andere natuur is, dan de gene van yder zijner delen, schoon hy in zijn aspunten geheel anders, dan elders schijnt. Want zy is om deze oorzaak daar niet anders, maar alleenlijk daar groter, om dat de lijn, die hen te zamen voegt, de langste, en de middelste van alle de lijnen is, volgens de welken de gedraaide deeltjes dwars deur deze zeilsteen deurgaan, ten minsten in een klootsche zeilsteen, naar welks voorbeelt men oordeelt dat d’ aspunten der andere zeilsteenen de punten zijn, in de welken hun kracht meest blijkt. En deze kracht is ook niet anders in ’t zuider aspunt, als in ’t noorder aspunt, dan voor zo veel als de gedraaide deeltjes, tot het een aspunt ingaande, tot het ander aspunt moeten uitkomen. Maar daar is geen stuk van een zeilsteen, hoe klein het ook is, in ’t welk enig pijpje gevonden word, daar de gedraaide deeltjes, deurgaan, of daar is een zijde, tot de welke zy ingaan, of een ander, tot de welke zy uitkomen, en dat by gevolg niet zijn aspunten heeft.

Hondertachtënvijftigste LID.
Waarom de zeilsteen zijn kracht aan ’t yzer meêdeelt.

EN wy hebben geen stoffe van vreemt te vinden dat een brok van yzer, of van staal, by een zeilsteen gebracht, terstont de kracht daar af verkrijgt. Want het heeft, volgens ’t geen, dat daar af gezegt is, ook zijn pijpjes, die zo wel, als de genen van de zeilsteen, bequaam zijn om de gedraaide deeltjes t’ ontfangen, ja noch in groter getal; en dieshalven gebreekt ’er niets aan, om de zelve kracht te hebben, dan dat de kleine puntjes of takjes, die in de vouwen van zijn pijpjes zijn, daar zonder ordening gekeert leggen, sommigen dus, en d’ anderen zo, in plaats dat alle de genen der pijpjes, die de gedraaide deeltjes, van ’t noorden komende, konnen ontfangen, naar een zelve zijde, en alle d’ anderen naar de strijdige zijde, behoorden gekeert te wezen. Maar als een zeilsteen naby ’t yzer of staal is, zo treden de gedraaide deeltjes, die uit deze zeilsteen komen, in zodanig een ordening, en met zulk een gewelt in de pijpjes van ’t yzer, of van ’t staal, dat zy machtig zijn om deze puntjes of takjes in dezer voegen te schikken; en dus geven zy aan ’t yzer al ’t geen, dat daar aan gebrak, om de kracht van de zeilsteen te hebben.

Hondertnegenënvijftigste LID.
Waarom deze kracht verscheidelijk aan ’t yzer meêgedeelt word, naar de verscheide wijzen, in de welken de zeilsteen naar ’t yzer gekeert is.

WY moeten ook niet meer verwondert wezen van dat het yzer verscheidelijk deze kracht ontfangt, naar de verscheide zijden van de zeilsteen, aan de welken het gevoegt is. Want (tot een voorbeelt) indien R, een der einden van ’t yzer R S T, gebracht word tegen B, het noorder aspunt van de zeilsteen P, zo zal dit yzer de kracht van deze zeilsteen zodanig ontfangen,  dat R het zuider, en T het noorder aspunt van dit yzer zal zijn, vermits de gedraaide deeltjes, die van ’t zuiden in deze zeilsteen P inkomen, en naar ’t noorden uitgaan, deur R in dit yzer intreeden, en dat de genen, die van ’t noorden komen, na dat zy deur A uit de zeilsteen P gekomen zijn, en een keer van weêrzijden deur de lucht gedaan hebben, deur T in ’t yzer intreeden. Indien dit zelve yzer op d’ Evenaar van deze zeilsteen (dat is op de kring, die even verre van zijn beide aspunten af is) legt, en dat des zelfs punt R naar de zijde van B gekeert is, gelijk men ziet op het deel van d’ Evenaar, dat met C getekent is, zo zal het daar zijn kracht in gelijke zin als te voren ontfangen, en R zal noch des zelfs zuider aspunt wezen, vermits de zelfde gedraaide deeltjes daar in zullen treden. Maar indien men dit punt R naar A keert, gelijk men ziet op de plaats van d’ Evenaar, met D getekent, zo zal het de kracht van ’t zuider aspunt verliezen, en ’t noorder aspunt van dit yzer worden, vermits de gedraaide deeltjes, die te voren deur R inquamen, deur T zullen inkomen, en de genen, die deur T intraden, deur R zullen intreeden. Eindelijk, indien S, ’t middelpunt van dit yzer, het zuider aspunt van deze zeilsteen raakt, zo zullen de gedraaide deeltjes, die van ’t noorden komen, deur S in dit yzer ingaan, en deur des zelfs einden R en T uitgaan; en dieshalven zal dit yzer de kracht van ’t noorder aspunt in zijn midden, en die van ’t zuider aspunt in zijn beide einden hebben.

Hondertënzestigste LID.
Waarom echter een yzer, dat langer dan breet, en niet dik is, deze kracht altijt volgens zijn langte ontfangt.

EN in dit alles is geheel geen zwarigheit, dan dat men vragen kan waarom de gedraaide deeltjes, die, uit het aspunt A van de zeilsteen komende, deur S, ’t midden van ’t yzer, ingaan, niet verder lijnrecht naar E voortgaan, in plaats van aan weêrzijden naar R, en naar T af te wijken. Men kan hier op lichtelijk antwoorden dat deze gedraaide deeltjes, in dit yzer pijpjes vindende, die bequaam zijn om hen t’ ontfangen, en geen zodanigen in de lucht ontmoetende, door de tegenstant van deze lucht gekeert en afgeweert worden, en zo lang, als zy konnen, deur dit yzer deurvloejen, ’t welk om deze oorzaak altijt de kracht van de zeilsteen volgens zijn langte ontfangt, als het merkelijk langer, dan breet of dik is.

Honderteenënzestigste LID.
Waarom de zeilsteen niets van zijn kracht verliest, met die aan ’t yzer meê te delen.

MEn kan ook lichtelijk aan de genen antwoorden, die vragen waarom de zeilsteen niets van zijn kracht verliest, schoon men maakt dat hy haar aan een grote menigte van yzer meêdeelt: want de zeilsteen lijd geen verandering van dat de gedraaide deeltjes, die tot zijn pijpjes uitkomen, eer in ’t yzer intreeden, dan in enig ander lighaam, dan dat, dewijl zy gemakkelijker deur ’t yzer, dan deur andere lighamen deurgaan, dit te weegbrengt dat zy ook veel onbekommerder en in groter menigte deur de zeilsteen deurgaan, als hy yzer, dan als hy geen yzer om hem heeft: dieshalven, in plaats van zijn kracht te verminderen, vermeerdert hy haar noch met die aan ’t yzer meê te delen.

Honderttweeënzestigste LID.
Waarom hy zijn kracht zeer vaerdiglijk aan ’t yzer meêdeelt, die door verloop van tijt daar in vermeerdert word.

EN ’t yzer verkrijgt deze kracht zeer vaerdiglijk, vermits de gedraaide deeltjes, die zeer gezwindelijk voortgaan, weinig tijt behoeven om van ’t een zijner einden tot aan ’t ander deur te dringen, en om dat zy zo haast, als zy ’er deurgaan, de kracht van de zeilsteen, daar uit zy komen, daar aan meêdeelen. Maar indien men lange tijt een zelve yzer in een zelve stant tegen een zeilsteen houd, zo verkrijgt het daar een bestandiger kracht, en die niet zo lichtelijk wechgenomen kan worden, vermits de takjes en vezeltjes, die in de vouwen en strepen van zijn pijpjes komen, zeer lange tijt naar een zelve zijde gekeert blijvende, allengs zeer zwarelijk weêr over d’ andere zijde gebogen konnen worden.

Hondertdrieënzestigste LID.
Waarom ’t staal bequamer is om deze kracht t’ ontfangen, dan ’t gemeen yzer.

EN ’t staal ontfangt deze kracht groter en beter, dan ’t gemeen yzer, om dat des zelfs pijpjes, bequaam zijnde om de gedraaide deeltjes t’ ontfangen, volmaakter, en in groter getal zijn: en als het deze kracht ontfangen heeft, zo kan het niet zo haast daar af berooft worden, vermits de takjes of vezeltjes, die in des zelfs pijpjes ingaan, niet zo lichtelijk, als de genen van ’t yzer, weêr over d’andere zijde gekeert konnen worden.

Hondertvierënzestigste LID.
Waarom het groter kracht van een goede zeilsteen ontfangt, dan van een ander, die niet zo goet is.

EN naar dat een zeilsteen groter en beter is, verkrijgt het yzer groter kracht, vermits de gedraaide deeltjes, met groter gewelt in zijn pijpjes indringende, meer alle de takjes of vezeltjes, die zy in hun strepen en vouwen ontmoeten, omwerpen; en ook om dat zy, in groter overvloet te gelijk komende, groter getal van pijpjes voor zich maken. Want men heeft aan te merken dat ’er altijt meer van zodanige pijpjes in ’t yzer of in ’t staal zijn, alle welkers delen metalig zijn, dan in de zeilsteen, daar deze metalige delen met stenige delen vermengt zijn: en dieshalven dat, dewijl ’er in een zelve tijt zeer weinig gedraaide deeltjes uit een zwakke zeilsteen konnen komen, zy niet in alle de pijpjes van ’t staal treden, maar alleenlijk in de genen, daar de minste takjes of vezeltjes zijn, die hen tegenstaan, of daar deze takjes of vezeltjes gemakkelijkst te buigen zijn; en dat d’ andere gedraaide deeltjes, die na komen, alleenlijk deur deze zelve pijpjes gaan, daar zy de weg alreê open vinden: in voegen dat d’ andere pijpjes niet dienen, dan als dit yzer by een beter zeilsteen koomt, die, meer gedraaide deeltjes daar aan toezendende, een groter kracht aan dit yzer geeft.

Hondertvijfënzestigste LID.
Waarom d’ aarde alleen deze kracht aan ’t yzer meêdeelen kan.

EN om dat de takjes of vezeltjes, die in de pijpjes van ’t slechtste yzer ingaan, daar zeer lichtelijk gebogen konnen worden, zo veroorzaakt dit dat d’ aarde zelve in een ogenblik de kracht van de zeilsteen kan meêdeelen, schoon zy zelf niet veel daar af schijnt te hebben. En dewijl men hier af treffelijke ervarentheit heeft, zo zal ik hier de middel aanwijzen, om zulks te doen. Men neemt een stuk van gemeen yzer, hoedanig het ook is, behalven dat het lankwerpig moet zijn, en noch geen merkelijke kracht van de zeilsteen in zich hebben, en men drukt dan ’t een van zijn einden een weinig laeger naar d’ aarde, dan ’t ander, en, hen daar na gelijkelijk en even verre van de gezichtëinder houdende, brengt een kompas by dat einde, ’t welk laegst gedaalt heeft geweest; en de naalt van dit kompas keert naar dit yzer de zelve zijde, die zy gewent is naar ’t zuiden te keren. Men heft daar na dit zelfde einde van ’t yzer een weinig om hoog, en men houd het dan weêr evenwijdig met de gezichtëinder by het zelfde kompas; en men bevind dan dat de naalt haar andere zijde aan dit stuk yzer toereikt: en indien men ’t dus dikwijls opheft en nederdrukt, zo zal men altijt in deze noorderlijke gewesten bevinden dat de zijde van de naalt, die gewent is naar ’t zuiden te keren, zich naar ’t einde van ’t yzer keert, dat lest neêrgedrukt heeft geweest, en dat de zijde, die zy gewent is naar ’t noorden te keren, zich naar ’t einde van ’t yzer keert, ’t welk lest opgeheven heeft geweest: ’t welk aanwijst dat de stant alleen, die men aan dit yzer geeft, ten opzicht van d’ aarde, daar aan de kracht meêdeelt van deze naalt dus te doen drajen, en men kan het zo behendiglijk opheffen, en laten zakken, dat de genen, die ’t zien, d’ oorzaak niet bemerken konnende, die dat zo schichtiglijk van kracht veranderen doet, gelegentheit hebben om daar over verwondert te zijn.
zy de weg alreê open vinden: in voegen dat d’andere pijpjes niet dienen, dan als dit yzer by een beter zeilsteen koomt, die, meer gedraaide deeltjes daar aan toezendende, een groter kracht aan dit yzer geeft.

Hondertvijfënzestigste LID.
Waarom d’aarde alleen deze kracht aan ’t yzer meêdeelen kan.

EN om dat de takjes of vezeltjes, die in de pijpjes van ’t slechtste yzer ingaan, daar zeer lichtelijk gebogen konnen worden, zo veroorzaakt dit dat d’aarde zelve in een ogenblik de kracht van de zeilsteen kan meêdeelen, schoon zy zelf niet veel daar af schijnt te hebben. En dewijl men hier af treffelijke ervarentheit heeft, zo zal ik hier de middel aanwijzen, om zulks te doen. Men neemt een stuk van gemeen yzer, hoedanig het ook is, behalven dat het lankwerpig moet zijn, en noch geen merkelijke kracht van de zeilsteen in zich hebben, en men drukt dan ’t een van zijn einden een weinig laeger naar d’aarde, dan ’t ander, en hen daar na gelijkelijk en even verre van de gezichtëinder houdende, brengt een kompas by dat einde, ’t welk laegst gedaalt heeft geweest; en de naalt van dit kompas keert naar dit yzer de zelve zijde, die zy gewent is naar ’t zuiden te keren. Men heft daar na dit zelfde einde van ’t yzer een weinig om hoog, en men houd het dan weêr evenwijdig met de gezichtëinder by het zelfde kompas; en men bevind dan dat de naalt haar andere zijde aan dit stuk yzer toereikt: en indien men ’t dus dikwijls opheft en nederdrukt, zo zal men altijt in deze noorderlijke gewesten bevinden dat de zijde van de naalt, die gewent is naar ’t zuiden te keren, zich naar ’t einde van ’t yzer keert, dat lest neêrgedrukt heeft geweest, en dat de zijde, die zy gewent is naar ’t noorden te keren, zich naar ’t einde van ’t yzer keert, ’t welk lest opgeheven heeft geweest: ’t welk aanwijst dat de stant alleen, die men aan dit yzer geeft, ten opzicht van d’aarde, daar aan de kracht meêdeelt van deze naalt dus te doen drajen, en men kan het zo behendiglijk opheffen, en laten zakken, dat de genen, die ’t zien, d’oorzaak niet bemerken konnende, die dat zo schichtiglijk van kracht veranderen doet, gelegentheit hebben om daar over verwondert te zijn.

Hondertzesënzestigste LID.
Waarom zeer kleine zeilsteentjes dikwijls schijnen meer kracht te hebben, dan de gehele aarde.

MAar men kan hier vragen waarom d’aarde, die een zeer grote zeilsteen is, minder kracht heeft, dan gemenelijk de zeilsteenen, die onvergelijkelijk kleinder zijn. Ik antwoord hier op, dat mijn gevoelen is dat zy veel meer van deze kracht in haar tweede gewest heeft, in ’t welk, gelijk ik hier voor gezegt heb, een grote menigte van pijpjes is, deur de welken de gedraaide deeltjes hun loop nemen; maar dat deze gedraaide deeltjes, tot een der zijden van dit tweede gewest uitgekomen, ten meestendeel weêr naar d’andere zijde keren, en dit deur ’t laegste deel van ’t darde gewest, uit het welk de metalen komen, en daar in ook veel van zodanige pijpjes zijn; ’t welk oorzaak is dat zy zeer weinig in getal tot aan deze vlakte van d’aarde komen, daar zy wonen. Want ik geloof dat d’in- en uitgangen der pijpjes, daar deze gedraaide deeltjes deurgaan, in dit darde gewest van d’aarde heel anders gekeert zijn, dan in het tweede, in voegen dat de gedraaide deeltjes, die deur de pijpjes van dit tweede gewest van ’t zuiden naar ’t noorden komen, deur het darde gewest van ’t noorden naar ’t zuiden weêrkeeren, en dit met byna alle deur des zelfs onderste korst of schors deur te gaan, en ook deur de mijnen van zeilsteen en yzer, om dat zy daar bequame pijpjes vinden; ’t welk veroorzaakt dat ’er zeer weinig overig blijven, die pogen deur de lucht, en deur d’andere lighamen, by ons zijnde, en daar geen zodanige pijpjes zijn, deur te gaan. Men kan dus de waarheit hier af door d’ervarentheit onderzoeken. Want indien ’t geen, dat ik hier af schrijf, waar is, zo moet de zelve zijde van de zeilsteen, die naar ’t noorden strekt, terwijl hy noch aan de mijn vast is, zich altijt van zelf naar ’t noorden keren, na dat hy van de mijn gescheiden is, en in een schuitje op ’t water drijft, zonder dat hy by enige andere zeilsteen, dan d’aarde, koomt: gelijk Gilbertus, die d’eerste gevonden heeft dat de gehele aarde een zeilsteen is, en die d’eigenschappen daar af zeer naaukeuriglijk onderzocht heeft, verzekert dat hy bevonden heeft dat zulks waar is. ’t Is wel waar dat enige anderen ook zeggen dat zy het tegendeel hebben beproeft; maar zy hebben misschien zich vergist met de zeilsteen in de zelve plaats, daar zy hem uitgehaalt hadden, te doen drijven, om te  zien of hy van stant zou veranderen, en dat hy toen warelijk van stant verandert is, om dat het overige van de mijn, daar men hem van af gescheiden had, ook een zeilsteen was, volgens ’t geen, ’t welk in ’t hondertvijfënvijftigste Lid gezegt is: in plaats dat men, om zekere ervarentheit hier af te bekomen, eerst moet merken welken de zijden van de zeilsteen zijn, die naar ’t noorden en zuiden strekken, terwijl hy noch aan de mijn gevoegt is, en hem dan geheellijk daar uit halen, en niet by enige andere zeilsteen, dan by d’aarde, houden, om te zien werwaarts zijn zelve zijden zich zullen keren.

Hondertzevenënzestigste LID.
Waarom de naalden, met de zeilsteen gestreken, altijt d’aspunten van hun kracht in hun einden hebben.

MAar vermits het yzer of staal, ’t welk lang van gestalte is, altijt de kracht van de zeilsteen volgens zijn langte ontfangt, schoon het op een andere wijze daar aan gehouden word, zo is ’t zeker dat de naalden, met de zeilsteen gestreken, altijt d’aspunten van hun kracht bestiptelijk in hun uiteinden moeten hebben, en hen naar de zelve zijden doen keren, naar de welken een zeilsteen, volmaaktelijk ront zijnde, zijn aspunten keren zou, zo hy in de zelve plaatsen van d’aarde was, daar deze naalden zijn.

Hondertachtënzestigste LID.
Waarom d’aspunten van de zeilsteen zich niet altijt naaukeuriglijk naar d’aspunten van d’aarde keren.

EN om dat men veel lichtelijker kan bemerken naar welke zijde de punt van een naalt zich keert, dan naar welke zijde ’t aspunt van een ronde steen zich draait, zo heeft men, door middel dezer naalden, gevonden dat de zeilsteen niet altijt zijn aspunten naaukeuriglijk naar d’aspunten van d’aarde keert, maar dat zy gemenelijk een weinig daar van afwijken, somtijts meer, en somtijts min, naar de verscheide landen, daar in men hem voert. D’oorzaak hier af moet, gelijk Gilbertus wel aanwijst, aan d’oneffenheden en ongelijkheden, die op de vlakte van d’aarde zijn, toegeëigent worden. Want het is klaarblijkelijk dat ’er in deze aarde plaatsen zijn, in de welken meer zeilsteenen of yzer gevonden word, dan in andere plaatsen, en dat by gevolg de gedraaide  deeltjes, die uit d’inwendige aarde komen, in groter overvloet naar deze, dan naar d’andere plaatsen gaan; ’t welk veroorzaakt dat zy dikwijls van de weg afwijken, die zy houden zouden, zo alle de plaatsen van d’aarde effen en gelijk waren. En dewijl de drajing der aspunten van de zeilsteen, of der uitëinden van de naalt alleenlijk van de loop dezer gedraaide deeltjes afhangt, zo moeten zy alle der zelver buigingen en afwijkingen volgen. Men kan hier af een proef in een zeilsteen nemen, die niet klootront van gestalte is: want men zal zien dat d’einden van deze naalt, op verscheide plaatsen van deze zeilsteen gezet, niet altijt naaukeuriglijk naar des zelfs aspunten zullen drajen, maar verscheidelijk daar van afwijken, volgens d’ongelijkheit der gestalte van deze zeilsteen. En hoewel d’oneffenheden, die op de vlakte van d’aarde blijken, niet zeer groot zijn ten opzicht van de gehele grootheit van des zelfs lighaam, zo zijn zy nochtans groot genoech naar mate der verscheide plaatsen van deze vlakte, om daar d’afwijking en verandering der aspunten van de zeilsteen, die men daar bemerkt, te veroorzaken.

Hondertnegenënzestigste LID.
Waarom deze verandering met ’er tijt in een zelve plaats van d’aarde veranderen kan.

SOmmigen zeggen dat deze verandering en afwijking niet alleenlijk verschilt in de verscheide gewesten van d’aarde, maar dat zy ook met ’er tijt in een zelve plaats veranderen kan: in voegen dat de gene, die men nu in zekere plaatsen waarneemt, niet met de gene overeenkoomt, die men in de voorgaande eeuw daar waargenomen heeft. Dit schijnt my geensins vreemt te wezen, als men aanmerkt dat zy slechs afhangt van de menigte des yzers en zeilsteens, die of groter of kleinder naar d’een der zijden van deze plaatsen, dan naar d’ander gevonden word, niet alleenlijk om dat de menschen geduriglijk yzer uit zekere plaatsen van d’aarde halen, en dat aan anderen voeren, maar voornamelijk ook om dat ’er eertijts yzermijnen in zekere plaatsen hebben geweest, daar zy nu niet meer zijn, om dat zy daar met ’er tijt zijn bedorven, en dat ’er nu zodanige mijnen in andere plaatsen worden gevonden, daar te voren geen geweest hebben, om dat zy ’er onlangs eerste tevoorschijn zijn gekomen.

Hondertënzeventigste LID.
Waarom zy ook door de verscheide stant van de zeilsteen veranderen kan.

DAar zijn ook, die zeggen dat deze verandering of afwijking geen plaats heeft in een zeilsteen, die klootront van gestalte is, en op een van zijn aspunten staat, te weten op zijn zuider aspunt, als hy in deze noortsche gewesten is, en op zijn noorder aspunt, als hy in ’t ander halfront is: in voegen dat deze zeilsteen, dus lootrecht in een schuitje gezet, dat op ’t water drijft, altijt een zelve zijde naar d’aarde zal keren, zonder enigsins daar af te wijken, als hy in verscheide plaatsen gevoert word. Maar hoewel ik geen proef hier af heb, die my verzekert dat zulks waar is, zo oordeel ik nochtans dat d’afwijking van een zeilsteen, dus gestelt, niet de zelfde, en misschien ook niet zo groot is, dan als de lijn, die de twee aspunten aan malkander voegt, evenwijdig met de gezichtëinder is. Want in alle de plaatsen van deze uitwendige aarde, uitgezondert in d’Evenaar, en op d’aspunten, zijn gedraaide deeltjes, die hun loop op tweederhande wijze nemen; te weten, sommigen nemen hun loop volgens lijnen, die evenwijdig met de gezichtëinder zijn, om dat zy van veerder komen, en veerder deurgaan; en d’anderen nemen hem van onder opwaarts, of van boven neêrwaarts, om dat zy van d’inwendige aarde uitkomen, of in deze gewesten derwaarts intreeden. En deze lesten doen voornamelijk de zeilsteen, op zijn aspunten gestelt, drajen, in plaats dat d’eersten d’afwijking en verandering veroorzaken, die men daar in bemerkt, als hy in een andere stant gestelt is.

Honderteenënzeventigste LID.
Waarom de zeilsteen ’t yzer naar zich trekt.

DE gemeenste eigenschap van de zeilsteen, en die men eerst bemerkt heeft, is dat hy ’t yzer naar zich trekt, of eer dat naturelijk ’t yzer en de zeilsteen malkander naderen, als ’er niets is, ’t welk hen belet en weêrhoud. Want, om eigentlijk te spreken, hier in is geen aantrekking: maar zo haast als ’t yzer in ’t ront van de kracht des zeilsteens is, zo word deze kracht daar aan meêgedeelt; en de gedraaide deeltjes, die van deze zeilsteen in dit yzer overgaan, verdrijven de lucht, die tusschen beiden is, en maken door  deze middel dat zy malkander naderen, gelijk van twee zeilsteenen, in ’t hondertdrieënvijftigste Lid, gezegt is. Ja ’t yzer kan zich lichtelijker naar de zeilsteen, dan de zeilsteen zich naar ’t yzer bewegen, vermits alle de stoffe van ’t yzer pijpjes heeft, die bequaam zijn om de gedraaide deeltjes t’ontfangen; in plaats dat de zeilsteen door de stoffe, van deze pijpjes berooft, in de welke hy gemenelijk bestaat, belast is.

Honderttweeënzeventigste LID.
Waarom de zeilsteen, beslagen of gewapent zijnde, meer yzer kan dragen, dan als hy onbeslagen of ongewapent en bloot is.

MAar veel verwonderen zich van dat een zeilsteen, beslagen of gewapent zijnnde, dat is met een stuk yzers aan een van zijn aspunten gehecht, door middel van dit yzer veel meer ander yzer kan dragen, dan hy zou konnen doen, zo hy onbeslagen of ongewapent was. Men kan echter lichtelijk d’oorzaak hier af vinden, als men aanmerkt, dat hoewel zijn beslag of wapening hem helpt het yzer, dat zy aanraakt, te dragen, zy echter hem niet op gelijke wijze helpt om dat te doen naderen, van ’t welk het een weinig afgescheiden is, ja ook niet helpt dragen, als ’er iets tusschen beiden is, schoon het niet meer dan een zeer dun blaadje papier was: want dit betoont dat de kracht van dit beslag, of deze wapening nergens anders in bestaat, dan hier in, dat zy ’t yzer op een andere wijze raakt, dan de zeilsteen doen kan: te weten om dat dit beslag, of deze wapening van yzer is, zo komen alle des zelfs pijpjes tegen over ’t yzer, dat zy draagt; en de gedraaide deeltjes, die van ’t een in ’t ander dezer yzers overgaan, verdrijven alle de lucht, die tusschen beiden is, en maken door deze middel dat hun vlakten zich onmiddellijk raken; en in deze slach van raking bestaat de sterkste binding, die twee lighamen aan malkander kan binden, gelijk hier voor bewezen is. Maar de pijpjes van de zeilsteen komen zo wel niet met de genen van ’t yzer overeen, uit oorzaak van de stenige stoffe, die daar in is; en dieshalven konnen de gedraaide deeltjes, die uit het een komen, niet in ’t ander intreeden, dan met een weinig schuins tusschen hun vlakten te vloejen; en hoewel zy hen naar malkander doen komen, zo beletten zy echter dat zy malkander geheellijk raken, om dat zy zo veel ruimte tusschen beiden behouden, als zy be-hoeven, om dus schuins uit de pijpjes van ’t een, in de genen van ’t ander te vloejen.

Hondertdrieënzeventigste LID.
Waarom de twee aspunten van de zeilsteen malkander helpen ’t yzer dragen.

SOmmigen zijn ook verwondert van dat de twee aspunten van een zelve zeilsteen, hoewel zy strijdige krachten hebben, te weten in ’t geen, ’t welke het keren naar ’t zuiden en noorden betreft, echter overeenstemmen, en malkander helpen in ’t geen, dat het dragen van ’t yzer aangaat: in voegen dat een zeilsteen, aan zijn twee aspunten beslagen, of gewapent, byna tweemaal zo veel yzer kan dragen, dan als hy alleenlijk aan zijn een aspunt gewapent of beslagen is. Tot een voorbeelt,

indien A B een zeilsteen is, welks aspunten met yzere platen C D en E F beslagen zijn, en aan weêrzijden zo verre buiten D en F uitsteeken, dat het yzer G H, ’t welk zy dragen, hen in een tamelijke brede vlakte kan raken, zo mag dit yzer G H byna tweemaal zo zwaar wezen, dan of ’t maar aan een van deze platen raakte. Maar de reden hier af is klaarblijkelijk voor de genen, die op de roering der gedraaide deeltjes, hier voor verklaart, merken. Want hoewel zy tegen malkander hier in strijden, dat de genen, die deur ’t een der aspunten uit de zeilsteen vertrekken, daar niet, dan deur ’t ander aspunt, weêr in konnen komen, zo belet dit echter niet dat zy hun krachten te zamen voegen, om ’t yzer aan de zeilsteen vast te maken, vermits de genen, die tot A, het zuider aspunt van deze zeilsteen, uitgaan, en door ’t beslag C D naar b gebogen worden, daar zy ’t noorder aspunt van ’t yzer G H maken, van b naar a, het zuider aspunt van ’t zelve yzer, vloejen, en van a deur ’t beslag F E in B, ’t noorder aspunt van de zeilsteen, intreeden; gelijk ook op gelijke wijze de genen, die uit B komen, kringswijze deur E F, H G, en D C naar A weêrkeeren; en dus hechten zy ’t yzer zo wel aan ’t een, als aan ’t ander van dit beslag.

Hondertvierënzeventigste LID.
Waarom een yzere bol, aan een zeilsteen hangende, niet belet word in rontom te drajen.

MAar deze roering der gedraaide deeltjes schijnt niet zo wel over een te komen met een andere eigenschap van de zeilsteen, de welke is een yzer bolletje, terwijl het draait, ’t zy ter rechte, of ter slinke hant, in de lucht te konnen houden, en niet te beletten dat het, aan de zeilsteen hangende, langer volhard in zich te bewegen, dan het doen zou, zo het op een tafel steun had. En zeker, indien de gedraaide deeltjes niet dan een rechte beweging hadden, en indien het yzer en de zeilsteen zo wel en effen op malkander pasten, dat alle de pijpjes van d’een recht tegen de genen van d’ander over stonden, zo zou ik geloven dat alle de pijpjes dezer gedraaide deeltjes, van d’een in d’ander overgaande, dus op malkander moesten passen, en in dezer voegen de drajing van ’t yzer bolletje beletten. Maar dewijl zy zelven zonder ophouden, sommigen ter rechter, en d’anderen ter slinke hant drajen, en dewijl zy zelven enige ruimte tusschen de vlakten van ’t yzer en van de zeilsteen behouden, daar deur zy schuins uit de pijpjes van d’een in de genen van d’ander vloejen, om dat zy niet op malkander passen, zo konnen zy al zo lichtelijk uit de pijpjes van een zeilsteen in de genen van een yzer bolletje overgaan, schoon het draait, het zy ter rechte, of ter slinke zijde, als of het stil was; en dieshalven word dit bolletje niet door de gedraaide deeltjes in zijn drajing gestuit. En dewijl ’er altijt, terwijl dit bolletje dus hangt, enige weinige ruimte tusschen dat, en de zeilsteen is, zo word het door deze raking minder belet, dan door de gene van een tafel, als het daar op draaide, en als het, door zijn zwaarte, daar op parste.

Hondertvijfënzeventigste LID.
Hoe twee zeilsteenen gestelt moeten wezen, om malkander te helpen, of te beletten het yzer te dragen.

VOorts, de kracht, die een zeilsteen heeft in yzer te houden, kan verscheidelijk door een andere zeilsteen, of door een ander stuk yzers, naar dat hy verscheidelijk daar aan gehouden word, vermeerdert of vermindert worden. Maar hier in is niet meer, dan een algemene regel, waar te nemen, dat is dat, als een zeilsteen of yzer zodanig gestelt is, ten opzicht van een ander zeilsteen, dat  hy enige gedraaide deeltjes derwaarts doet overgaan, dit zijn kracht grotelijks vermeerdert: en in tegendeel, indien hy veroorzaakt dat minder gedraaide deeltjes derwaarts gaan, zo vermindert hy des zelfs kracht. Want hoe de gedraaide deeltjes, die deur een zeilsteen gaan, groter in getal zijn, of meer bewogen en geroert worden, hoe hy meer kracht heeft; en zy konnen uit een stuk yzers, of uit een ander zeilsteen in groter getal naar hem komen, en meer bewogen en geroert worden, dan als zy uit de lucht alleen, of uit een ander lighaam komen, dat men in hun plaats stelt. In dezer voegen helpen zy, als het zuider aspunt van een zeilsteen aan ’t noorder aspunt van een ander gevoegt is, niet alleenlijk malkander onderling het yzer, dat aan hun andere aspunten hangt, dragen, maar zy helpen ook elkander, als zy van malkander gescheiden zijn, ’t yzer, dat tusschen beiden is, houden. Tot een voorbeelt,

de zeilsteen C word van de zeilsteen F geholpen om ’t yzer D E, ’t welk aan hem gevoegt is, aan zich te houden; en de zeilsteen F word onderling van de zeilsteen C geholpen, om ’t einde van dit yzer, met E getekent, in de lucht op te houden: want het kan zo zwaar wezen, dat deze zeilsteen F het dus niet in de lucht zou konnen houden, zo ’t ander einde, met D getekent, in plaats van aan de zeilsteen C gevoegt te wezen, op enig ander lighaam steunde, ’t welk het hield ter plaats, daar het was, zonder te beletten dat E zakken kon.

Hondertzesënzeventigste LID.
Waarom een zeilsteen, hoe krachtig hy ook is, het yzer, aan een ander zeilsteen, die zwakker is, hangende, niet naar zich kan trekken.

MAar dewijl de zeilsteen F dus van de zeilsteen C geholpen word het yzer D E te dragen, zo word hy van deze zelve zeilsteen belet dit yzer tot zich te trekken. Want men moet aanmerken dat dit yzer, terwijl het aan de zeilsteen C raakt, niet van de zeilsteen F, die niet daar aan raakt, getrokken kan worden, schoon men onderstelt dat F veel krachtiger, dan C is. De reden hier af is dat de gedraaide deeltjes, deur deze twee zeilsteenen, en  deur dit yzer deurgaande, als of zy niet meer dan een zeilsteen waren, en dit op zodanig een wijze, als hier voor verklaart is, byna gelijke kracht in de gehele ruimte,

die tusschen F en C is, hebben, en dieshalven ’t yzer D E niet konnen C doen verlaten, om zich naar F te begeven, vermits het niet alleenlijk door de kracht, die deze zeilsteen heeft, van naar zich te trekken, aan C gehouden word, maar ook voornamelijk om dat zy malkander raken, hoewel het niet in zo veel delen is, als of deze zeilsteen gewapent of beslagen was.

Hondertzevenënzeventigste LID.
Waarom, in tegendeel, somtijts een zwakker zeilsteen ’t yzer van een ander, die sterker is, naar zich trekt.

HIer uit blijkt dan waarom een zeilsteen, die weinig kracht heeft, ja ook een stuk yzers, dikwijls een ander yzer van een krachtiger zeilsteen, aan de welk het gevoegt was, aftrekken kan. Want men moet aanmerken dat dit nimmer gebeurt, ’t en zy de zwakste zeilsteen ook aan ’t yzer raakt, ’t welk hy van d’ander zeilsteen aftrekken zal, en dat, als een yzer, lang van gestalte, gelijk D E, twee zeilsteenen raakt, die zo gestelt zijn gelijk C en F, in voegen dat het met zijn beide einden aan twee van aspunten raakt, die verscheide kracht hebben, indien men deze twee zeilsteenen van malkander trekt, het yzer, dat hen raakte, niet altijt aan de krachtigste zeilsteen, en ook niet altijt aan de zwakste gevoegt zal blijven, maar somtijts aan d’een, en somtijts aan d’ander, ’t welk aanwijst dat d’enige oorzaak, die te weegbrengt dat het nu d’een, en dan d’ander volgt, is dat het aan de geen, daar ’t aan hangen blijft, in een vlakte, die een weinig groter is, of in meer puntjes raakt.

Hondertachtënzeventigste LID.
Waarom in deze noortsche gewesten het zuider aspunt van de zeilsteen meer yzer, dan ’t noorder aspunt, kan trekken.

MEn kan ook verstaan waarom ’t zuider aspunt van alle zeilsteenen in dit noordelijk halfront meer kracht schijn te


hebben, en meer yzer draagt, dan hun ander aspunt, als men aanmerkt hoe de zeilsteen C van de zeilsteen F geholpen word het yzer D E te dragen. Want dewijl d’aarde ook een zeilsteen is, zo vermeerdert zy de kracht der andere zeilsteenen, als hun zuider aspunt naar ’t noorder aspunt van d’aarde is gekeert, op gelijke wijze als de zeilsteen F de gene van de zeilsteen C vermeerdert: gelijk zy, in tegendeel, haar ook vermindert, als ’t noorder aspunt dezer andere zeilsteenen in dit noorder halfront naar haar gekeert is.

Hondertnegenënzeventigste LID.
Hoe ’t afvijlsel van staal of yzer zich rontom een zeilsteen veegt.

EN indien men een weinig naaukeuriglijker aanmerkt op wat wijze het stof of afvijlsel van yzer, ’t welk men rontom een zeilsteen gestrooit heeft, zich daar schikt, zo zal men daar veel dingen konnen merken, die de waarheit van ’t geen, dat ik nu gezegt heb, bevestigen zullen. Want men zal voor eerst zien dat de korreltjes van dit stof zich niet verwardelijk op malkander hopen, maar dat zy, zich in ’t lang te zamen voegende, als draden maken, die als zo veel pijpjes zijn, daar de gestreepte deeltjes ruimer, dan deur de lucht, deurgaan, en die dieshalven konnen dienen om de wegen aan te wijzen, die zy houden, na dat zy uit de zeilsteen gekomen zijn. Doch om ogenschijnelijk te zien hoedanig de bochten dezer wegen zijn, zo moet men dit vijlsel op een glad en effe plat lighaam verspreiden, in welks midden een klootsche zeilsteen zodanig ingedreven is, dat zijn twee aspunten dit plat raken, op gelijke wijze als men gemenelijk de werreltbollen in de kring van de gezichtëinder doet zinken, om een rechte werreltbol te vertonen. Want de korreltjes van dit afvijlsel zullen zich op dit plat volgens lijnen te zamen voegen, die naaukeuriglijk de weg zullen aanwijzen, de welken, gelijk ik hier voor gezegt heb, de gedraaide deeltjes rontom yder zeilsteen, en ook rontom de gehele aarde nemen. Wyders, indien men op gelijke wijze twee zeilsteenen in dit plat indrijft, en ’t noorder aspunt van d’een naar ’t zuider aspunt van d’ander gekeert is, gelijk in deze prent vertoont word, zo zal ’t afvijlsel, daar rontom gestrooit, betonen dat de gedraaide deeltjes hun loop rontom deze twee zeilsteenen nemen, op gelijke wijze als of zy niet meer dan een waren. Want  de lijnen, volgens de welken deze korreltjes zich te zamen voegen, zullen recht wezen tusschen de twee aspunten, die naar malkander gestrekt zijn, gelijk hier de genen gevonden worden, die men tusschen A en b ziet, en d’anderen zullen van weêrzijden gebogen en gekromt wezen, gelijk men de lijnen ziet, die met de

letters B R V X T a aangewezen worden. Men kan ook zien dat, als men een zeilsteen in de hant houd, welks een aspunt, tot een voorbeelt, de zuider, naar d’aarde gekeert is, en als ’er vijlsel van yzer aan dit aspunt hangt, indien een ander zeilsteen daar onder is, welkers aspunt van gelijke kracht, te weten het zuider, naar dit vijlsel gekeert is, dat, zeg ik, de draatjes, die van dit vijlsel gemaakt worden, en recht van boven neêrwaarts hangen, als deze zeilsteenen van malkander afgelegen zijn, zich weêr opwaarts trekken, en te zamen vouwen, als men hen nadert, vermits de gedraaide deeltjes van de bovenste zeilsteen, die langs deze draatjes vloejen, weêr opwaarts worden gedreven door huns gelijken, die uit d’onderste zeilsteen komen. Dat meer is, indien deze onderste zeilsteen krachtiger dan de bovenste is, zo zal hy dit vijlsel daar af trekken, en op hem doen vallen, als zy na aan malkander zijn, vermits de gedraaide deeltjes, uit d’onderste zeilsteen opklimmende, op yder korreltje van dit vijlsel gewelt doen, en, daar niet inkomen konnende, dan deur hun vlakten, met de welken zy aan de bovenste zeilsteen hangen, hen daar af doen vallen. Maar indien men, in tegendeel, ’t noorder aspunt van d’onderste zeilsteen naar ’t zuider aspunt van de bovenste zeilsteen keert, aan de welk dit vijlsel hangt, zo zal ’t zijn draatjes langer lijnrecht doen afschieten, om dat hun pijpjes geschikt zullen wezen tot alle de  gedraaide deeltjes t’ontfangen, die van ’t een zijner aspunten naar ’t ander deurgan. Doch ’t vijlsel zal echter daarom niet van de bovenste zeilsteen afgaan, terwijl het d’andere zeilsteen niet raakt, uit oorzaak van de binding, die zy van de raking verkrijgt, gelijk onlangs gezegt is. Dieshalven, indien dit vijlsel, aan een zeer krachtige zeilsteen hangende, van een ander, veel zwakker zijnde, of alleenlijk van enig stuk yzers, aangeraakt word, zo zullen, uit oorzaak van deze zelve binding, altijt veel van haar korreltjes de krachtigste zeilsteen verlaten, en aan de zwakste, of ook aan het stuk yzers, gehecht blijven, als men hen van malkander trekt: want dewijl de kleine vlakten van dit vijlsel zeer verscheiden en ongelijk is, zo gebeurt altijt dat veel van deze korreltjes in meer puntjes, of met een groter vlakte de zwakste, dan de krachtigste zeilsteen raken.

Hondertëntachtigste LID.
Waarom een yzere plaat, aan een der aspunten van de zeilsteen gevoegt, des zelfs kracht belet.

EEn yzere plaat, die, aan een der aspunten van de zeilsteen gevoegt zijnde, daar aan tot wapening of beslag dient, en grotelijks de kracht vermeerdert, die hy heeft, om ander yzer te dragen, belet de kracht, die de zelve zeilsteen heeft om de naalden, die naby dit aspunt zijn, te trekken, of te doen drajen.Tot een voorbeelt,  de plaat D C D belet dat de zeilsteen A B, aan welks aspunt zy gevoegt is, de naalt E F doet drajen, of tot hem komen, gelijk hy doen zou, zo deze plaat van de zeilsteen wech was. De reden hier af is dat de gedraaide deeltjes, die in hun loop van B naar E F voortvaren zouden, zo ’er alleenlijk lucht tusschen beiden was, in deze plaat van ’t midden C intreedende, daar door naar des zelfs uitëinden D D afgebogen worden, van daar zy weêr naar A keren; en dus konnen ’er naauwelijks enigen zijn, die naar de naalt E F gaan: en dit op gelijke wijze, als wy hier voor gezegt hebben dat ’er weinig van de genen, die deur het tweede gewest van d’aarde deurgaan, tot ons komen, om dat zy byna alle van ’t een naar ’t an-der aspunt, deur d’inwendige korst van ’t darde gewest, daar in wy zijn, weêrkeeren; en dit is ’t geen, ’t welk te weegbrengt dat de kracht van de zeilsteen hier zo zwak aan ons schijnt.

Hondertëenëntachtigste LID.
Waarom deze zelve kracht niet door de tusschenstelling van enig ander lighaam belet kan worden.

MAar daar is, behalven ’t yzer en de zeilsteen, geen ander lighaam in deze uitwendige aarde, dat, in de plaats gestelt, daar deze plaat C D is,  beletten kan dat de kracht van de zeilsteen A B tot de naalt E F deurgaat. Want wy hebben geen lighaam, hoe vast en hard het ook kan wezen, in ’t welke niet veel pijpjes zijn, wel niet naar de maat der gedraaide deeltjes gemaakt, maar veel groter, te weten zodanig, dat zy ook de bolletjes of deeltjes der tweede hooftstoffe ontfangen, en deur de welken dieshalven deze gedraaide deeltjes zo ruim deurkonnen, als deur de lucht, in de welk zy ook deze bolletjes of deeltjes der tweede hooftstoffe tegen zich hebben, die zy moeten doen opruimen.

Honderttweeëntachtigste LID.
Waarom de stant van de zeilsteen, die tegen de gene strijd, de welke hy naturelijk neemt, als niets hem belet, hem allengs van zijn kracht berooft.

IK weet ook geen ander ding, ’t welk aan de zeilsteen. of aan ’t yzer de kracht doet verliezen, uitgezondert als men hem lange tijt in een stant houd, die tegen de gene strijd, de welke hy naturelijk neemt, als ’er niets is, ’t welk hem belet zijn aspunten naar de genen van d’aarde, of van d’andere zeilsteenen, daar hy naby is, te keren: en ook als de vochtigheit, of de roest hem bederft, en eindelijk, als hy in ’t vuur gedaan word. Maar indien hy lange tijt tegen zijn naturelijke stant word gehouden, zo pogen de gedraaide deeltjes, die uit d’aarde, of uit d’andere zeilsteenen daar omtrent komen, tegen stroom in zijn pijpjes in te  gaan, en, door deze middel hun gestalten allengs veranderende, doen hem zijn kracht verliezen.

Hondertdrieëntachtigste LID.
Dat deze kracht ook door ’t vuur wechgenomen, en door de roest vermindert kan worden.

DE roest, uit de metalige delen van de zeilsteen komende, stopt ook d’ingangen zijner pijpjes zodanig, dat de gedraaide deeltjes niet zo lichtelijk daar in konnen komen; en de vochtigheit doet enigsins desgelijks, vermits zy tot roesten bequaam maakt, en als een beginsel van de roest is. Eindelijk, het vuur, krachtig genoech zijnde, ontroert de ordening der deeltjes van ’t yzer, of van de zeilsteen, met hen te roeren, en kan zo geweldig wezen, dat ’et ook de gestalte van hun pijpjes verandert. Voorts, ik geloof niet dat men ooit iets van de zeilsteen waargenomen heeft, dat waar is, en in ’t welk de waarneemer zich niet misgreepen heeft, daar af de reden niet in ’t geen, dat ik nu verklaart heb, begrepen is, en van ’t welk niet lichtelijk d’oorzaak daar van afgeleid kan worden.

Hondertvierëntachtigste LID.
Van de kracht der aantrekking van de brantsteen, van ’t was, hars, glas, en diergelijke dingen.

DEwijl ik van de kracht, die de zeilsteen heeft, om ’t yzer naar zich te trekken, gesproken heb, zo schijnt de gelegentheit te vereisschen dat ik hier ook iets van de kracht, die de barnsteen, ’t was, hars, en veel andere lighamen hebben, om alderhande kleine vezeltjes naar zich te trekken. Want hoewel ik niet gezint ben hier de natuur van yder lighaam in ’t bezonder te verklaren, dan alleenlijk voor zo veel zulks dienstig is om de waarheit van ’t geen te bevestigen, ’t welk ik van de genen geschreven heb, die algemenelijkst overal gevonden worden, en voor hooftstoffen of beginselen van deze zichtbare werrelt genomen mogen worden; en ook schoon ik noch niet zekerlijk kan weten waarom de barnsteen, of ’t hars zodanige kracht heeft, indien ik niet veel ervarentheden verkrijg, die innerlijk aan my ontdekken hoedanig hun natuur is: zo zou men echter, dewijl de zelve kracht in ’t glas is, van ’t welk ik hier voor, in d’uitwerkingen van ’t vuur, verplicht geweest heb te spreken, stoffe hebben om van d’andere din-gen, die ik daar af geschreven heb, te twijffelen, als ik niet verklaarde hoedanig deze kracht daar in is: voornamelijk dewijl de genen, die aanmerken dat byna alle d’andere lighamen, in de welken deze kracht is, vet, of olieachtig zijn, zich misschien zouden inbeelden dat zy hier in bestaat, dat ’er, als men deze lighamen wrijft, (want men moet hen gemenelijk wrijven, om die in hen te verwekken) enigen der kleinsten van hun deeltjes zijn, die zich deur de lucht daar rontom verspreiden, en die, van veel kleine takjes te zamen gezet zijnde, zodanig aan malkander gebonden blijven, dat zy terstont daar na weêr naar ’t lighaam keren, daar zy uitgekomen zijn, en de vezeltjes, daar aan zy zich gehecht hebben, derwaarts voeren; gelijk men somtijts ziet dat, als men een weinig aan ’t einde van een hangend juweel schud, aan ’t welk een druppel van enige vette vocht hangt, een deel van deze vocht in de lucht neêrwaarts zakt tot op zekere maat, en terstont daar na weêr van zelf oprijst naar ’t overige van de druppel, die aan ’t juweel gebleven is, en ook vezeltjes, zo zy enigen ontmoet, derwaarts brengt. Want men kan zich niets zodanig van ’t glas inbeelden, ten minsten indien des zelfs natuur zodanig is, gelijk ik haar beschreven heb; en dieshalven is van node dat ik daar in een andere oorzaak van deze aantrekking zoek.

Hondertvijfëntachtigste LID.
Wat d’oorzaak van deze aantrekking in ’t glas is.

VOorts, als men aanmerkt op wat wijze, gelijk gezegt is, het glas gemaakt word, zo kan men bekennen dat de tusschenheden, die tusschen zijn deeltjes zijn, ten meestendeel lang van gestalte moeten wezen, en dat alleenlijk het midden dezer tusschenheden breet genoech is om deurgang aan de bolletjes of deeltjes der tweede hooftstoffe te geven, de welken het glas deurschijnig maken: in voegen dat ’er van weêrzijden in yder van deze tusschenheden kleine spleetjes of klootjes blijven, die zo eng zijn, dat ’er niets is, dan d’eerste hooftstoffe, die hen beslaan kan. Men moet dieshalven aanmerken van deze eerste hooftstoffe, welks eigenschap is altijt de gestalte der plaatsen, daar zy is, aan te nemen, dat, terwijl zy deur deze klootjes of spleetjes vloeit, de genen van haar delen, die minst geroert worden, zich aan malkander binden, en als zeer dunne snoertjes of draadjes maken, maar die een weinig breette hebben, en zeer lang zijn, en die, dewijl zy geen gelijke spleetjes in de lucht daar rontom vinden, zich binnen ’t glas hou-den, of ten minsten weinig daar buiten komen, en, zich omtrent des zelfs deeltjes kerende en wendende, door zekere kringsche roering uit d’eenen in d’anderen van deze spleetjes of kloofjes vloejen. Want hoewel de stoffe van d’eerste hooftstoffe zeer week en vloedig is, zo heeft zy echter in zich deeltjes, die minder, dan ’t overige van haar stoffe, bewogen zijn, gelijk in ’t zevenëntachtigste en achtëntachtigste Lid van ’t darde Deel verklaart is: en ’t is redelijk, dat men gelooft dat, terwijl het geen, ’t welk weekst en vloedigst in haar stoffe is, geduriglijk van de lucht in ’t glas, en van ’t glas in de lucht deurgaat, de deeltjes, die minst week en vloedig in ’t glas gevonden worden, daar in de spleetjes, met de welken depijpjes van de lucht niet overeenkomen, blijven, en dat zy, zich aan malkander voegende, daar deze draadjes of snoertjes maken, de welken door deze middel in korte tijt zo vaste gestalten krijgen, dat zy niet lichtelijk verandert konnen worden. En dit is d’oorzaak dat, als men ’t glas stijf wrijft, te weten zo, dat het enigsins heet word, deze draadjes of snoertjes, die door deze roering uit hun pijpjes gedreven worden, genootzaakt zijn naar de lucht, en naar d’andere lighamen daar omtrent te gaan; en vermits zy daar geen pijpjes vinden, die bequaam zijn om hen t’ontfangen, zo keren zy terstont weêr in ’t glas, en brengen daar met zich de vezeltjes, of andere kleine lighamen, in welkers pijpjes zy zich belemmert hebben.

Hondertzesentachtigste LID.
Dat de zelve oorzaak ook in alle d’andere aantrekkingen schijnt plaats te hebben.

’t GEen, ’t welk hier van ’t glas gezegt is, moet ook van alle, of ten minsten van ’t meeste deel der andere lighamen, in de welken deze aantrekking is, verstaan worden, te weten dat ’er enige tusschenheden tusschen hun deeltjes zijn, die, al t’eng voor de tweede hooftstoffe zijnde, alleenlijk d’eerste konnen inlaten, en die, groter zijnde dan in de lucht de genen, deur de welken d’eerste hooftstoffe alleen deurgaan kan, in zich behouden, de welken, zich aan malkander voegende, daar zekere snoertjes of draadjes uitmaken, die warelijk verscheide gestalten hebben, naar de verscheidenheit der pijpjes, daar zy deurgaan, maar die hier in overeenkomen, dat zy lang, plat en buigelijk zijn, en dat zy tusschen de deeltjes dezer lighamen herwaarts en derwaarts vloejen. Want vermits de tusschenheden, daar zy deurgaan, zo eng zijn,  dat de tweede hooftstoffe daar niet inkomen kan, zo zouden zy niet groter konnen wezen dan in de lucht de genen zijn, daar de zelfde tweede hooftstoffe niet inkoomt, zo zy zich niet meer, dan d’anderen, in de langte uitstrekken, en in dezer voegen als kleine spleetjes waren, die deze snoertjes of draadjes breet en dun maken. En deze tusschenheden moeten iets groter zijn, dan de genen van de lucht, op dat de minst bewoge delen van d’eerste hooftstoffe daar in zouden blijven, terwijl ’er geduriglijk zo veel van de zelfde eerste hooftstoffe deur enige anderen pijpjes dezer lighamen deurgaan, als ’er uit de pijpjes van de lucht inkoomt. Dieshalven, hoewel ik niet ontken dat d’andere oorzaak van d’aantrekking, die ik terstont verklaart heb, in enige lighamen plaats kan hebben, nochtans dewijl zy niet algemeen genoech schijnt, om aan zo veel verscheide lighamen overeen te komen, als deze leste, en dat ’er echter een zeer groot getal is, in de welken men deze eigenschap van vezeltjes op te heffen vind, zo geloof ik dat wy achten moeten dat zy in hen, of ten minsten in ’t meeste deel van hen, met de gene, die in ’t glas gevonden word, gelijk is.

Hondertzevenëntachtigste LID.
Dat men, naar ’t voorbeelt der dingen, die hier verklaart zijn, reden van alle de wonderlijkste uitwerkingen, die op d’aarde zijn, kan geven.

VOorts, ik begeer dat men hier aanmerk dat deze snoertjes of draatjes, of d’andere lange en roerende deeltjes, die dus van de stoffe der eerste hooftstoffe in de pijpjes of tusschenheden der aardsche lighamen gevormt worden, daar d’oorzaak konnen wezen, niet alleenlijk der aantrekkingen, gelijk de genen van de zeilsteen en ambersteen, maar ook van ontellijke andere zeer wonderlijke uitwerkingen. Want deze snoertjes of draatjes, die in yder lighaam gevormt worden, hebben iets bezonder in hun gestalte; ’t welk hen onderscheiden van alle de genen maakt, die in d’andere lighamen gevormt zijn. En dewijl zy zich zonder ophouden zeer gezwindelijk roeren, volgens de natuur der eerste hooftstoffe, van de welke zy deeltjes zijn, zo kan gebeuren dat zeer geringe en niet aanmerkenswaerdige omstandigheden hen gestelt maken somtijts tot herwaarts en derwaarts in ’t lighaam, daar zy in zijn, te zwieren, zonder daar buiten te komen, en som-tijts in tegendeel tot in zeer korte tijt aan zeer verre gelege plaatsen deur te gaan, zonder dat enig lighaam, dat zy in hun weg ontmoeten, hen kan keren, of doen afbuigen, en, daar een stoffe vindende, die bequaam is om hun doening t’ontfangen, daar in zeer vreemde en wonderlijke uitwerkingen voortbrengen: gelijk deze volgenden konnen wezen, de wonden van een gedode te doen bloeden, als de dootslager daar bykoomt, d’inbeelding der gener, die slapen, ja ook der gener, die wakker zijn, te verwekken, en aan hen gedachten t’ontsteeken, die hen van de dingen verwittigen, de welken verre van hen gebeuren, met hen de grote droefheden, of de grote blyschappen van een waardste vrient, de quade aanslagen van een moordenaar, en diergelijke dingen te doen bemerken. Eindelijk, de geen, die aanmerken wil hoe wonderlijk d’eigenschappen van de zeilsteen, en van ’t vuur zijn, en hoe zeer van alle de genen verscheiden, die men gemenelijk in d’andere lighamen bemerkt, hoe groot de vlam is, die in zeer korte tijt door een vonkje vuur, in een grote menigte van bussekruit gevallen, ontsteeken kan worden, en hoe grote kracht zy hebben kan; tot hoe onmetelijk een afstant de vaste starren hun licht in een ogenblik uitstrekken; en hoedanig alle d’andere uitwerkingen zijn, daar af ik hier, gelijk ik geloof, redenen gegeven heb, die klaar genoech zijn, zonder hen van enige andere beginselen af te leiden, dan van de genen, die in ’t algemeen van alle de werrelt aangenomen en bekent zijn, te weten van de grootheit, gestalte, stant, en beweging der verscheide delen van de stoffe: zo zal hy, gelijk ik meen, stoffe hebben om zich t’overreden dat men geen hoedanigheden bemerkt, die zo verborgen zijn, noch geen zo vreemde en wonderlijke uitwerkingen van toegeneigtheit of afkeer, en eindelijk, dat ’er geen ding zo zeldsaam en vreemt in de natuur is, (indien zulks alleenlijk voortkoomt uit oorzaken, die zuiver stoffelijk, en van alle geest, denking of vrije wil ontslagen zijn) van ’t welk men, door middel dezer zelve beginselen, geen reden geven kan. Dit doet my hier besluiten dat alle d’andere beginselen, die altijt by dezen bygevoegt hebben geweest, zonder dat men enige reden, om hen daar by te voegen, heeft gehad, dan dat men geloofde dat zonder hen geen naturelijke uitwerkingen verklaart konden worden, geheellijk overtollig en onnut zijn.

Hondertachtëntachtigste LID.
Welke dingen noch, tot volmaking van dit Werk, verklaart moeten wezen.

IK zou hier dit vierde Deel der Beginselen van de Wijsbegeerte sluiten, zo ik daar noch twee andere delen byvoegde, ’t een van de natuur der dieren, en der planten, en ’t ander van de natuur van de mensch, gelijk ik my voorgestelt had, toen ik dit Werk begon. Maar dewijl ik noch niet kennis genoech van veel dingen heb, die ik begeerde in deze twee leste delen te verhandelen, en misschien, door gebrek van tijt of ervarentheit, nooit middel zal hebben om hen te volëindegen, zo zal ik (om dezen niet langer te rug te houden, en op dat ’er niets van ’t geen zou gebreken, ’t welk ik geloven zou dat hier by gestelt moest wezen, zo ik ’t niet gespaart had om in de volgende Delen te verklaren) hier iets van de voorwerpen onzer zinnen byvoegen. Want ik heb tot hier toe deze Aarde, en in ’t algemeen de gehele zichtbare Werrelt beschreven als of zy een konstgebou was, in ’t welk men niets had aan te merken, dan de gestalten en bewegingen van haar delen: en nochtans is ’t zeker dat onze zinnen daar veel andere dingen aan ons vertonen, te weten verwen, reuken, klanken, en alle d’andere zinnelijke hoedanigheden; want indien ik geheel daar af zweeg, zo zou men konnen denken dat ik de verklaring van ’t meeste deel der dingen, die in de natuur zijn, nagelaten had.

Hondertnegenëntachtigste LID.
Wat zin is, en op wat wijze wy gewaarworden.

DIeshalven is hier van noden dat wy aanmerken dat, schoon onze ziel met het gehele lighaam vereenigt is, zy echter haar voornaamste zetel en werkingen in de harssenen heeft, en dat zy daar niet alleenlijk verstaat, en inbeeld, maar ook bemerkt en gewaarword, en dit door behulp der zenuwen, die als zeer dunne draadjes uitgestrekt zijn, te weten van de harssenen, tot aan alle de delen der andere leden, aan de welken zy zodanig aangehecht zijn, dat men naauwelijks een kan aanraken, zonder dat men d’uiteinden van enige zenuw roert, en zonder dat deze roering, door middel van deze zenuw, tot in de harssenen deurgaat, daar de zetel van de gemene zin is, gelijk ik bredelijk genoech in ’t vierde
 
hooftdeel van de Verregezichtkunde verklaart heb: daar by, dat de bewegingen, die dus door behulp der zenuwen tot aan de plaats van de harssenen deurgaan, aan de welke onze ziel engelijk te zamen gevoegt en vereenigt is, haar verscheide gedachten doen hebben, naar de maat der verscheidenheden, die in hen zijn; en eindelijk, dat wy deze verscheide gedachten van onze ziel, die onmiddelijk uit de bewegingen voortkomen, de welken door behulp der zenuwen in de harssenen verwekt worden, eigentlijk bevattingen onzer zinnen, of, gelijk men gemenelijk spreekt, zinnen noemen.

Hondertëntnegentigste LID.
Hoe veel verscheide zinnen dat men vind, en welken d’innerlijken zijn, dat is de naturelijke begeerlijkheden, en d’aandoeningen of lijdingen van de ziel.

MEn heeft hier ook t’aanmerken dat alle de verscheidenheden dezer zinnen eerstelijk hier van afhangen, dat wy veel zenuwen hebben, en daar na ook van dat ’er verscheide bewegingen in yder zenuw zijn, maar dat wy echter niet zo veel verscheide zinnen, als verscheide zenuwen hebben. Ik onderscheid hier niet meer, dat zeven voornamelijk, van de welken twee inwendig, en de vijf anderen uitwendig genoemt mogen worden. D’eerste zin, die ik inwendig noem, begrijpt de honger, dorst, en d’andere naturelijke begeerlijkheden; en zy word in de ziel verwekt door de bewegingen der zenuwen van de maag, keel, en van alle d’andere delen, die tot de naturelijke diensten dienen, om de welken men zodanige begeerlijkheden heeft. De tweede inwendige zin begrijpt de blyschap, droefheit, liefde, haat, gramschap, en alle d’andere tochten of lijdingen; en bestaat voornamelijk in een kleine zenuw, die naar ’t hart strekt, en ook in de zenuwen van ’t middelschot, en der andere innerlijke delen. Want tot een voorbeelt, als onz bloet zuiver en zo wel gematigt is, dat het zich boven gewoonte lichtelijk en krachtiglijk uitspreid, zo spant dit de kleine zenuwen, die in d’ingangen zijner holligheden zijn, en beweegt hen op zekere wijze, die tot in de harssenen voortloopt, en daar onze ziel verwekt tot naturelijk blyschap te gevoelen. En zo dikwijls als deze zelfde zenuwen op  de zelfde wijze, schoon om andere oorzaken, bewogen zijn, zo verwekken zy deze zelfde zin, of dit zelfde gevoel van blyschap in onze ziel. Dieshalven, als wy menen enig goet te genieten, zo begrijpt deze inbeelding niet in zich ’t gevoel van blyschap, maar zy maakt dat de dierelijke geesten uit de harssenen in de spieren, aan de welken deze zenuwen gevoegt zijn, deurgaan, en, door deze middel veroorzakende dat d’ingangen van ’t hart zich ontspreiden, maakt ook dat deze zenuwen zich op zodanig een wijze bewegen, als van de natuur ingestelt is om ’t gevoel van blyschap te geven. Dus ook, als men enige tijding aan ons zegt, zo oordeelt de ziel eerst of zy goet of quaat is, en, haar goet bevindende, verblijd zich daar over in zich zelve met zodanig een blyschap, die zuiver verstandelijk is, en zo weinig van d’ontroerenissen des lighaams afhangt, dat de Stoïschen niet hun Wijze daar af hebben konnen beroven, schoon zy gewilt hebben dat hy vry en ontslagen van alle tochten en lijdingen zou wezen. Maar zo haast als deze geestelijke blyschap uit het verstant in d’inbeelding koomt, zo maakt zy dat de geesten uit de harssenen naar de spieren, die daar omtrent zijn, vloejen, en verwekken daar de beweging der zenuwen, door de welke weêr een andere beweging in de harssenen verwekt word, die aan de ziel ’t gevoel, of de tocht van blyschap geeft. Desgelijks, als het bloet zo dik en grof is, dat het zwarelijk in ’t hart vloeit, en zich ontspreid, zo verwekt het in de zelfde zenuwen een geheel andere beweging, dan de voorgaande, en die van de natuur ingestelt is om aan de ziel ’t gevoel van droefheit te geven, schoon zy dikwijls zelf niet weet wat haar droevig maakt; en alle d’andere oorzaken, die deze zelfde zenuwen op gelijke wijze bewegen, geven ook het zelfde gevoel aan de ziel. Maar d’andere bewegingen der zelfde zenuwen doen andere tochten en lijdingen aan haar gevoelen, te weten de genen van liefde, haat, vrees, gramschap, en diergelijken, voor zo veel zy gevoelingen en lijdingen van de ziel zijn, dat is, voor zo veel zy verwarde denkingen zijn, die de ziel niet van zich alleen heeft, maar van dat zy, engelijk aan ’t lighaam vereenigt zijnde, d’indruk der bewegingen, die aan ’t lighaam geschieden, deelachtig word. Want daar is groot onderscheit tusschen deze tochten of lijdingen, en de kennissen of onderscheide denkingen, die wy van ’t geen hebben, dat bemint, of gehaat, of gevreest, en zo voort, moet worden, schoon men hem dikwijls te zamen vind.  De naturelijke begeerlijkheden, gelijk de honger, dorst, en zo voort, zijn ook gevoelingen, in de ziel verwekt door middel der zenuwen van de maag, van de keel, en van d’andere delen, en zijn geheellijk verscheiden van de begeerte of lust, die men heeft om t’eten, drinken, en al ’t geen te hebben, dat wy menen tot de bewarenis van onz lighaam bequaam te zijn. Maar dewijl deze begeerlijkheit of lust hen byna altijt verzelt, zo heeft men hen begeerlijkheden genoemt.

Honderteenëntnegentigste LID.
Van d’uitwendige zinnen, en eerstelijk van de voeling of tasting.

WAt d’uitwendige zinnen aangaat, alle de werrelt is gewent vijf daar van af te tellen, vermits ’er zo veelderhande voorwerpen zijn, die de zenuwen bewegen, en vermits d’indrukkingen, die uit deze voorwerpen komen, in de ziel vijfderhande verscheide verwarde denkingen verwekken. D’eerste uitwendige zin is de voeling of tasting, die tot voorwerp heeft alle de lighamen, die enig deel van ’t vleesch, of van ’t vel onzes lighaams konnen bewegen, en tot werktuig alle de zenuwen, die, in dit deel van onz lighaam gevonden wordende, des zelfs beweging deelachtig zijn. In dezer voegen bewegen de verscheide lighamen, die onz vel raken, de zenuwen, die tot aan het vel strekken, op d’een wijze door hun hardigheit, op een andere wijze door hun hitte, op een andere door hun vochtigheit, en zo voort; en deze zenuwen verwekken zo veel verscheide gevoelingen in de ziel, als ’er verscheide wijzen zijn, daar af zy bewogen worden, of daar af hun gewone beweging belet word: en dieshalven heeft men zo veel verscheide hoedanigheden aan deze lighamen toegeeigent, en aan deze hoedanigheden de namen van hardigheit, zwaarheit, hitte, vochtigheit, en zo voort, gegeven; ’t welk niets anders betekent, dan dat ’er in deze lighamen ’t geen is, ’t welk vereischt word om te maken dat onze zenuwen in onze ziel de gevoelingen van hardigheit, zwaarheit, hitte, en zo voort, verwekken. Dat meer is, als deze zenuwen een weinig meer, dan naar gewoonte, bewogen worden, doch echter zodanig, dat onz lighaam geensins daar af beschadigt word, zo maakt dit dat onze ziel de kitteling gevoelt, die in haar ook een verwarde denking is; en deze denking is naturelijk aan haar aangenaam, om dat zulks aan haar getuigenis van de kracht des lighaams, met het welk  zy te zamen gevoegt is, geeft, te weten hier in, dat het de doening, die deze kitteling veroorzaakt, kan verdragen, zonder daar af beschadigt te worden. Maar indien deze zelve doening een weinig meer kracht heeft, te weten zodanig, dat zy onz lighaam enigsins beschadigt, zo veroorzaakt dit aan onze ziel ’t gevoel van pijn. En dus ziet men waarom de wellust des lighaams, en de pijn in de ziel geheel strijdige gevoelingen zijn, schoon d’een dikwijks d’ander volgt, en schoon hun oordelen byna gelijk zijn.

Honderttweeëntnegentigste LID.
Van de Smaak.

DE Smaak is, na de Voeling of Tasting, de grofste zin, en heeft tot werktuig, de zenuwen van de tong, en der andere delen, die dicht by de tong zijn, en tot voorwerp de deeltjes der Aardsche lighamen, als zy, van malkander gescheiden zijnde, in ’t speeksel, ’t welk het binnenste van de mont vochtig maakt, zwemmen: want naar dat zy verscheiden in gestalte, in grootheit, of in beweging zijn, roeren zy verscheidelijk d’uitëinden dezer zenuwen, en doen door hun behulp alderhande verscheide smaken aan de ziek gevoelen.

Hondertdrieëntnegentigste LID.
Van de Reuk.

DE Reuk is de darde zin, en heeft tot werktuig twee zenuwen, dewelken niets anders schijnen te wezen, dan delen van de harssenen, die zuch naar de neus strekken, om dat zy niet buiten ’t bekkeneel uitkomen. Zy heeft tot voorwerp de deeltjes der aarsche lighamen, die, van malkander geschieden zijnde, duer de lucht zwieren; doch echter niet alle zonder onderscheit, maar alleenlijk de genen, die fijn genoech, en deurdringende zijn, om, als zy met de lucht van d’adem ingetrokken worden, deur de pijpjes van ’t sponsbeen in te gaan, en d’uitëinden dezer zenuwen te gaan bewegen; ’t welk zy op zo veel verscheide wijzen doen, als wy verscheide reuken bevinden.

Hondertvierëntnegentigste LID.
Van ’t Gehoor.

’t GEhoor is de vierde zin, die geen ander voorwerp heeft, dan de verscheide bevingen, en ’t gedreun van de lucht;  want in d’oren zijn zenuwen, die zodanig vast zijn aan drie beentjes, de welken malkander dragen, en daar af ’t eerste steunt tegen ’t velletje, ’t welk de holligheit dekt, die men d’oortrommel noemt, dat alle de verscheide dreuningen, die de lucht van buiten aan dit vel meêdeelt, door deze zenuwen aan de ziel toegebracht worden, en haar zo veel verscheide klanken doen horen.

Hondertvijfëntnegentigste LID.
Van ’t Gezicht.

EIndelijk, de fijnste en scherpste van alle de zinnen is die van ’t Gezicht: want de gezichtzenuwen, die de werktuigen daar af zijn, worden niet door de lucht, noch d’andere aardsche lighamen bewogen, maar alleenlijk door de bolletjes of deeltjes der tweede hooftstoffe, die, deur de pijpjes van alle deurschijnige vochten en vellen der ogen deurgaande, tot aan deze zenuwen deurkomen; en naar de verscheide wijzen van hun roeringen doen zy aan de ziel alle de verscheidenheden der verwen, en des lichts gevoelen, gelijk ik alreê lang genoech in de Verregezichtkunde, en in de Verhevelingen verklaart heb.

Hondertzesëntnegentigste LID.
Hoe men bewijst dat de ziel niet gevoelt, dan voor zo veel zy in de harssenen is.

EN men kan lichtelijk bewijzen dat de ziel niet gevoelt voor zo veel zy in yder lid van ’t lighaam is, maar alleenlijk voor zo veel zy in de harssenen is, daar de zenuwen, door hun roeringen, de verscheide doeningen der uitterlijke voorwerpen, die de delen des lighaams raken, in de welken zy ingeplant zijn, aan de ziel boodschappen. Want voor eerst, daar zijn veel ziekten, die, hoewel zy alleenlijk aan de harssenen hinderen, echter ’t gebruik aller zinnen wechneemen; zo doet ook de slaap, gelijk wy dagelijks bevinden, en nochtans verandert hy niets, dan in de harssenen. Wyders, schoon ’er niets qualijk gestelt is, noch in de harssenen, noch in de leden, in de welken de werktuigen der uitwendige zinnen zijn, indien echter de beweging van een der zenuwen, die van de harssenen tot aan deze leden strekken, in enige plaats tusschen beiden belet is, zo is dit genoech om het deel van ’t lighaam, daar d’uitëinden van deze zenuw zijn, van ’t gevoel te  beroven. Dat meer is, wy gevoelen somtijts pijn, als of zy in enige van onze leden was, daar af d’oorzaak niet is in deze leden, daar in de pijn gevoelt word, maar in enige plaats, nader aan de harssenen, daar de zenuwen deurgaan, die dit gevoel aan de ziel geven. Ik zou dit met veel ondervindingen konnen bevestigen; maar ik zal my vernoegen met een voorbeelt daar af, dat zeer klaar is, by te brengen. Men was gewent d’ogen van een jonge dochter te blintdoeken, als de wondheelder haar van een quaal, sie zy in de hant had, quam verbinden, vermits zy ’t gezicht daar af niet verdragen kon; en vermits de kanker by haar quaal quam, was men genootzaakt haar de halve arm af te zetten; ’t welk men deê, zonder zulks aan haar bekent te maken, om dat men haar niet wilde bedroeven; en men bond veel doeken op malkander, in een langwerpige bundel, en maakte die vast in de plaats van ’t geen, ’t welk men afgesneden had, in voegen dat zy lange tijt niet wist dat zy een deel van haar arm miste. Maar ’t aanmerkelijkste hier in is dat zy ondertusschen noch verscheide pijnen gevoelde, die zy meende in de hant te wezen, schoon zy geen hant meer had, en dat zy klaagde dat zy nu aan d’een, en dan aan d’andere vinger smart leed. Men kan hier af geen andere antwoort geven, dan dat de zenuwen van haar hant, die toen omtrent d’elleboog eindigden, daar op gelijke wijze bewogen worden, als zy te voren in d’uitëinden van haar vingers bewogen moesten worden, om in de harssenen aan de ziel het zelve gevoel van gelijke pijnen te doen hebben: en dit betoont klaarblijkelijk dat de pijn van de hant niet van de ziel gevoelt word voor zo veel zy de hant, maar voor zo veel zy in de harssenen is.

Hondertzevenëntnegentigste LID.
Hoe men bewijst dat de ziel zodanig van natuur is, dat de beweging van enig lighaam alleen genoech is om alderhande gevoelingen, bemerkingen of gewaarwordingen aan haar te geven.

MEn kan ook zeer lichtelijk bewijzen dat onze ziel zodanig van natuur is, dat de bewegingen alleen, die in de lighamen geschieden, genoech zijn om haar alderhande gedachten te doen hebben, zonder dat ’er in hen enig ding behoeft te wezen, ’t welk met het geen gelijk is, dat zy haar doen ontfangen, en bezonderlijk dat zy in haar deze verwarde gedachten konnen verwekken,  die men gewaarwordingen, of gevoelingen noemt. Want wy zien dat de woorden, of met de mont gesproken, of op papier geschreven, aan onze zielen alle de dingen, die daar meê betekent worden, doen ontfangen, en dat zy verscheide gedachten en ontroerenissen in hen verwekken. Men trekt op een zelve papier, met de zelve pen en inkt, alleenlijk door ’t einde van de pen op zekere wijze te roeren, letteren, die in de geesten der lezers gedachten van strijden, stormen, en razernijen verwekken, en in hen tochten van gramschap of droefheit ontsteeken: in plaats dat, zo men de pen op een andere wijze, byna met de vorige gelijk, roert, ’t enig onderscheid, dat in deze weinige roering zal zijn, aan hen geheel strijdige gedachten van vrede, rust en vermaak zal geven, en in hen tochten van liefde en blyschap verwekken. Iemant zal misschien antwoorden dat het geschrift, en de woorden niets onmiddellijk aan de ziel vertonen, dan de gestalte der letters, en der zelver klanken, en dat by gevolg zy, die de betekenis dezer woorden verstaat, in zich d’inbeeldingen en tochten, die daar toe passen, verwekt. Maar wat zal men van de kitteling en pijn zeggen? De roering alleen, door ’t welk een zwaert enig deel van onz vel afsnijd, doet ons pijn gevoelen, zonder echter daarom aan ons bekent te maken hoedanig de roering of gestalte van dit zwaert is; en ’t is zeker dat het denkbeelt, ’t welk wy van deze pijn hebben, niet min verschilt van de beweging, die haar veroorzaakt, of van de roering van het deel onzes lighaams, ’t welk van ’t zwaert gesneden word, dan de denkbeelden verschillen, die wy van de verwen, reuken, klanken of smaken hebben. Men kan dieshalven besluiten dat onze ziel zodanig van natuur is, dat de bewegingen van enige lighamen alleen zo wel in haar alle deze verscheide gevoelingen of gewaarwordingen kan verwekken, als de roering van een zwaert daar in pijn veroorzaakt.

Hondertächtëntnegentigste LID.
Dat ’er in de lighamen niets is, ’t welk in ons enige gevoeling of gewaarwording kan verwekken, uitgezondert de roering, gestalte of stant, en de grootheit van hun delen.

WYders, wy konnen ook geen onderscheit tusschen de zenuwen bemerken, om daar door te konnen oordelen dat  de sommigen iets anders, dan d’anderen, aan de harssenen toebrengen, hoewel zy in de ziel andere gevoelingen of gewaarwordingen veroorzaken; noch ook dat zy daar enig ander ding toebrengen, als de verscheide wijzen, daar naar zy bewogen zijn. En d’ervarentheit toont somtijts ook zeer klarelijk dat de bewegingen alleen niet alleenlijk kitteling en pijn, maar ook klanken en licht in ons veroorzaken. Want indien wy enige slag in ’t oog ontfangen, die zo fel is, dat de gezichtzenuw daar af geroert word, zo veroorzaakt dit aan ons ontellijke vonkjes vuur, die echter niet buiten onz oog zijn; en als wy de vinger wat diep in onz oor steken, zo horen wy zeker gerommel, ’t welk aan geen andere oorzaak kan toegeëigent worden, dan aan de roering van de lucht, die wy daar besloten houden. Wy konnen ook dikwijls bemerken dat de hitte, hardigheit, zwaarheit, en d’andere gevoelijke hoedanigheden, voor zo veel zy in de lighamen zijn, die wy heet, hard, zwaar, en zo voort noemen, en ook de vormen dezer lighamen, die zuiver stoffelijk zijn, gelijk de vorm van ’t vuur, en zo voort, daar in door de roering van enige andere lighamen voortgebracht worden, en dat zy daar na ook andere roeringen in andere lighamen voortbrengen. En wy konnen ook zeer klarelijk begrijpen hoe de roering van een lighaam van een lighaam door de gene van een ander veroorzaakt, en door de grootheid, gestalte en stant van zijn delen verandert kan worden: maar men kan geensins verstaan hoe deze zelve dingen, te weten de grootheit, gestalte en roering naturen konnen voortbrengen, die geheel van de hunnen verscheiden gevonden worden, gelijk daar zijn deze zelfstandige vormen, en dadelijke hoedanigheden, die van ’t meeste deel der Wijsbegerigen onderstelt zijn in de lighamen te wezen, noch ook hoe deze vormen of hoedanigheden, in een lighaam zijnde, kracht hebben om anderen te bewegen. Dewijl wy dan weten dat onze ziel zodanig van natuur is, dat de verscheide bewegingen van een lighaam genoech zijn om haar alle de verscheide gevoelingen of gewaarwordingen, die zy heeft, te doen hebben, en dewijl wy door ervarentheit bevinden dat veel van deze gevoelingen of gewaarwordingen warelijk door zodanige roeringen veroorzaakt worden, maar dat wy nooit bemerken dat enig ander ding, behalven deze bewegingen, deur de werktuigen der zinnen tot in de harssenen deurgaat, zo hebben wy reden om te besluiten dat wy ook nooit enigsins bemerken dat al ’t geen, ’t welk  in de voorwerpen is, die wy hun licht, reuken, smaken, klanken, hun hitte of koude noemen, en ook hun andere hoedanigheden, die door de tasting bemerkt worden, en daar by ’t geen, aan ’t welk wy de naam van hun zelfstandige vormen geven, in hen iets anders is, dan de verscheide gestalten, standen, grootheden en bewegingen der delen dezer voorwerpen, die zodanig geschikt en gestelt zijn, dat zy onze zenuwen op alle de verscheide wijzen konnen roeren, die vereischt zijn om in onze ziel alle de verscheidegevoelingen of gewaarwordingen, die zy daar verwekken, t’ontsteeken.

Hondertnegenëntnegentigste LID.
Dat ’er geen verschijnselen in de natuur zijn, die niet in ’t geen begrepen zijn, dat in deze Handeling verklaart word.

EN dus kan ik door een zeer gemakkelijke optelling aanwijzen dat’er in de natuur geen verschijnselen zijn, welkers verklaring in deze Verhandeling nagelaten is. Want daar is niets, ’t welk men in ’t getal dezer verschijnselen kan stellen, dan ’t geen, dat wy door behulp onzer zinnen konnen bemerken: en behalven de roering, grootheit, en gestalte of stant der delen van yder lighaam, ’t welk dingen zijn, die ik hier zo naaukeuriglijk verklaart heb, als my mogelijk was, zo bemerken wy, door behulp onzer zinnen, niets buiten ons, dan ’t licht, de verwen, smaken, klanken, en de rakelijke hoedanigheden, van de welken ik nu bewezen heb datwy ook niet bemerken dat zy iets buiten onze denking zijn, uitgezondert de roeringen, grootheden of gestalten van enige lighamen: in voegen dat ik bewezen heb dat ’er in deze gehele zichtbare werrelt, voor zo veel zy alleenlijk zichtbaar of zinnelijk is, niets is, dan ’t geen, dat ik hier verklaart heb.

Tweehondertste LID.
Dat ik in dit werk ook geen beginselen heb gebruikt, die niet sedert alle tijden van alle menschen aangenomen zijn, en dat dieshalven deze Wijsbegeerte niet nieu, maar d’oudste, en gemeenste is, die ’er wezen kan.

MAar ik begeer ook dat men aanmerkt dat, schoon ik hier getracht heb reden van alle de stoffelijke dingen te geven, ik  echter daar toe geen beginsel heb gebruikt, ’t welk niet van Aristoteles, en van alle d’andere Wijsbegerigen, die ooit in de werrelt geweest hebben, aangenomen, en goetgekent heeft geweest; in voegen dat deze Wijsbegeerte niet nieu, maar d oudste en gemeenste is, die ’er wezen kan. Want ik heb geheel niets aangemerkt, dan de gestalte, beweging, en grootheit van yder lighaam, noch iets anders onderzocht dan’t geen, ’t welk, naar de wetten der hantwerken , door zekere en dagelijksche ervarentheden bevestigt, uit d’onderlinge ontmoeting en samenkoomst dezer lighamen moet volgen. En niemant heeft ooit getwijffelt dat ’er lighamen in de werrelt zijn, die verscheide grootheden en gestalten hebben, en zich verscheidelijk bewegen naar de verscheide wijzen dat zy malkander ontmoeten, ja die ook somtijts gedeelt worden, door welke middel zy van gestalte en grootheit veranderen. Wy ondervinden dagelijks de waarheit hier af, niet alleenlijk door behulp van een enige zin, maar door behulp van veel, te weten van de tasting, van ’t gezicht en gehoor; onze inbeelding ontfangt daar af zeer onderscheide denkbeelden, en onz verstant kent het zeer klarelijk. Dit kan niet van d’andere dingen gezegt worden, die onder onze zinnen komen, gelijk de verwen, reuken, klanken, en diergelijke dingen; want yder daar af treft niet meer dan een enige van onze zinnen, en drukt in onze inbeelding niet meer dan een denkbeelt van zich, dat zeer verwart is, en eindelijk doet niet aan onz verstant kennen wat het is.

Tweehondertëneerste LID.
Dat het zeker is dat de zinnelijke lighamen van onzinnelijke delen te zamen zijn gezet.

MEn zal misschien zeggen dat ik in yder lighaam veel delen aanmerk, die zo klein zijn, dat men hen niet met de zinnen begrijpen kan; en ik weet wel dat de genen, die hun zinnen voor de maat der dingen nemen, de welke men kennen kan, zulks niet zullen goetkennen. Maar my dunkt dat men ongelijk aan de menschelijke redenering doet, als men niet wil dat zy verder, dan d’ogen, zal gaan. En daar is niemant, die hier aan twijffelen kan, dat’er lighamen gevonden worden, die zo klein zijn, dat men hen door geen van onze zinnen kan bespeuren, zo hy alleenlijk aanmerkt hoedanig de lighamen zijn, die t’elkens aan de dingen, de welken geduriglijk allengs toeneemen, bygevoegt wor-den, en hoedanig de genen zijn, die van de dingen, de welken op gelijke wijze verminderen, afgenomen worden. Men ziet de planten dagelijks wassen; en ’t is onmogelijk te begrijpen hoe zy groter worden, dan zy geweest hebben, zo men niet begrijpt dat enig lighaam by ’t hune bygevoegt word. Maar wie heeft ooit door behulp der zinnen konnen bemerken hoedanig de kleine lighaamtjes zijn, die yder ogenblik by yder deel van een wassende plant bygevoegt worden? Ten minsten behoren onder de Wijsbegerigen de genen, die bekennen dat de delen der hoegrootheit oneindiglijk deelbaar zijn, te bekennen dat zy, al delende, zo klein konnen worden, dat men hen niet met de zinnen begrijpen kan: en de reden, die ons belet de dingen, de welken zeer klein zijn, te bemerken of gewaar te worden, is klaarblijkelijk; want zy bestaat hier in, dat alle de voorwerpen, die wy met de zinnen bemerken, enigen der delen van onz lighaam, die tot werktuigen aan de zinnen dienen, dat is enige kleine draatjes onzer zenuwen moeten roeren, en dat, vermits deze kleine draatjes enige dikte hebben, de lighamen, die veel kleinder, dan deze draatjes zijn, geen macht hebben om hen te roeren. Dewijl wy dan verzekert zijn dat yder der lighamen, die wy met de zinnen bevatten, van veel andere lighamen, die zo klein zijn, dat wy hen niet konnen bemerken, te zamen zijn gezet, zo dunkt my niet dat ’er iemant, zo hy reden wil gebruiken, zal wezen, die niet zal moeten belijden dat men zich veel beter in de Wijsbegeerte oeffent, als men van ’t geen, dat in deze kleine lighamen gebeurt, die men om hun kleinheit niet met de zinnen bevatten kan, naar ’t voorbeelt van ’t geen oordeelt, dat wy in de genen, die wy met de zinnen bevatten, zien gebeuren, en als men door deze middel reden van al ’t geen geeft, ’t welk in de natuur is, gelijk ik in dit Werk getracht heb te doen; dan dat men, om reden van de zelve dingen te geven, enige andeen, ik weet niet welken, verdicht, die geen overëenkoming met de genen hebben, de welken wy met de zinnen gevoelen; gelijk daar zijn d’eerste stoffe, de zelfstandige vormen, en deze gehele grote sleep van hoedanigheden, die van veel menschen gemenelijk onderstelt word, en van de welken yder zwarelijker gekent kan worden, dan alle de dingen, die men daar door tracht te verklaren.

Tweehondertëntweede LID.
Dat deze beginselen niet beter met de genen van Democritus, als met de genen van Aristoteles, of der anderen overëenkomen.

IEmant zal misschien ook zegen dat Democritus alreê hier te voren kleine lighamen heeft verdicht, die verscheide grootheden, gestalten en bewegingen hadden, door welkers verscheide mengeling alle zinnelijke lighamen te zamengezet waren; en dat echter zijn Wijsbegeerte in ’t gemeen verworpen word. Ik antwoord hier op dat zy nooit van iemant verworpen is, om dat daar in kleinder lighamen, dan de genen, die men met de zinnen begrijpen kan, aangemerkt worden, en om dat hy verscheide grootheden, gestalten en roeringen aan hen toevoegde, vermits ’er niemant is, die twijffelen kan van dat ’er warelijk zodanigen zijn, gelijk alreê bewezen is: maar zy is verworpen, voor eerst om dat zy onderstelde dat deze kleine lighamen ondeelbaar waren; ’t welk ik ook geheellijk verwerp; daar na om dat hy ydel kan wezen, ook om dat hy zwaarheit daar aan toevoegde; en ik ontken dat ’er zwaarheit in enig lighaam is, voor zo veel het alleen aangemerkt word, om dat zy een hoedanigheit is, die van d’onderlinge overeenkoming, de welken veel lighamen met malkander hebben, afhangt: eindelijk heeft men ook reden van haar te verwerpen, om dat hy niet bezonderlijk verklaarde hoe alle dingen door de samenkoomst dezer kleine lighamen alleen gevormt waren, of indien hy dit van enigen verklaarde, zo hingen de redenen, die hy daar af gaf, niet zodanig van malkander af, dat hy daar door betoonde dat de gehele natuur op gelijke wijze verklaart kon worden: of men kan ’t ten minsten niet uit het geen bekennen, ’t welk aan ons by beschrift van zijn gevoelens nagelaten is. Maar ik geef aan de lezers t’oordelen of de reden, die ik in dit werk gestelt heb, malkander wel volgen, en of men genoech dingen daar van afleiden kan. En dewijl d’aanmerking der gestalten, der grootheden, en der bewegingen van Aristoteles, en van alle d’anderen, zo wel als van Democritus, aangenomen heeft geweest, en dewijl ik al ’t geen verwerp, dat deze leste daar boven onderstelt heeft, gelijk ik in ’t algemeen al ’t geen verwerp, ’t welk van d’anderen onderstelt is, zo is klaarblijkelijk dat deze wijze van wijsheitbetrachten niet meer  gemeenschap met de gene van Democritus, als met alle d’andere bezondere gedeeltheden heeft.

Tweehondertëndarde LID.
Hoe men tot de kennis der gestalten, grootheden en bewegingen der lighamen, die niet met de zinnen begrepen worden, kan geraken.

IEmant zal ook misschien vragen van waar ik geleert heb hoedanig de gestalten, grootheden en roeringen der deeltjes van yder lighaam zijn, van de welken ik hier veel eveneens bepaalt heb, als of ik hen gezien had, schoon het zeker is dat ik hen niet door behulp der zinnen heb konnen vinden, vermits ik belijd dat zy niet met de zinnen begrepen konnen worden. Ik antwoord hier op dat ik voor eerst in ’t algemeen alle de klare en onderscheide kundigheden, die van de stoffelijke dingen in onz verstant konnen wezen, aangemerkt heb, en dat ik, geen anderen gevonden hebbende, dan de genen, die wy van de gestalten, grootheden en bewegingen hebben, en daar by van de regelen, naar de welken deze drie dingen door malkander verandert en verscheiden gemaakt konnen worden, welke regelen de gronden en beginselen van de Meetkonst en hantwerken zijn, geoordeelt heb dat nootzakelijk alle de kennis, die de menschen van de natuur konnen hebben, hier van alleen afgeleid moest worden, om dat alle d’andere kundigheden, die wy van de zinnelijke dingen hebben, zeer verwart en duister zijnde, niet dienstig konnen wezen om de kennis van enig ding buiten ons te geven, maar eer daar in belettelijk konnen zijn. Daar na heb ik onderzocht alle de voornaamste onderscheiden, die men bemerken kan tusschen de gestalten, grootheden en roeringen van verscheide lighamen, die uit oorzaak van hun kleinheit alleen niet met de zinnen begrepen konnen worden, en daar na hoedanige zinnelijke uitwerkingen door de verscheide wijzen, naar de welken zy zich te zamen mengen, voortgebracht konnen worden. En toen ik daar na gelijke uitwerkingen in de lighamen heb bevonden, die met onze zinnen begrepen worden, zo heb ik gedacht dat zy zodanig voortgebracht konden wezen. Eindelijk heb ik geacht dat zy ontwijffelijk zodanig voortgebracht waren, toen my gedacht heeft dat het onmogelijk was in de gehele uitstrekking van de natuur enige andere oorzaak te vinden, die bequaam was om hen voort te brengen. Hier  toe heeft my ook grotelijks ’t voorbeelt van veel lighamen, door konst der menschen te zamen gezet, geholpen: want ik kende geen onderscheit tusschen de werken, die van de werklieden gemaakt worden, en de verscheide lighamen, die de natuur te zamenzet, dan dat de werkstukken, met de hant gemaakt, alleenlijk bestaan in de toestel van zekere raden en pijpjes, of andere werktuigen, die, enige evenredenheit met de handen der gener, die hen maken, hebben moetende, altijt zo groot zijn, dat men hun gestalten en bewegingen kan zien; in plaats dat de pijpjes en raadjes, die d’uitwerkingen der naturelijke lighamen veroorzaken, gemenelijk al te klein zijn om van onze zinnen bemerkt te worden. En ’t is zeker dat alle de regelen der hantwerken tot de Natuurkunde behoren; in voegen dat alle de dingen, die konstig zijn, ook naturelijk moeten wezen. Want tot een voorbeelt, als een uurwijzer, door middel der raden, daar in het bestaat, d’uren aanwijst, zo is dit niet min naturelijk aan d’uurwijzer, als aan een boom zijn vruchten voort te brengen. Dieshalven, gelijk de maker van een uurwerk, een uurwijzer ziende, die hy niet gemaakt heeft, gemenelijk uit enigen van des zelfs delen, die hy ziet, oordelen kan hoedanig alle d’anderen zijn, die hy niet ziet, zo heb ik ook, de zinnelijke uitwerkingen, en delen der naturelijke lighamen aanmerkende, getracht te kennen hoedanig de genen van hun delen moeten wezen, die niet van de zinnen bemerkt worden.

Tweehondertënvierde LID.
Dat ’et, zo veel de dingen aangaat, die wy niet met onze zinnen bemerken, genoech is te verklaren hoedanig zy konnen wezen, en dat dit al ’t geen is, ’t welk Aristoteles heeft getracht te doen.

MEn zal hier noch weêr op antwoorden dat, schoon ik misschien oorzaken bedacht heb, die gelijke uitwerkingen, als de genen, die wy zien, konnen voortbrengen, wy daarom niet moeten besluiten dat de genen, die wy zien, door hen voortgebracht zijn. Want gelijk een vernuftig uurwerkmaker twee uurwijzers kan maken, die op gelijke wijze d’uren aanwijzen, en tusschen de welken, zo veel men van buiten kan zien, geen onderscheit is, en die echter in de zamenzetting van hun raden niets hebben, dat malkander gelijkt: zo is ook zeker dat God een  onëindelijkheit van verscheide middelen heeft, door yder van de welken hy gemaakt kan hebben dat alle de dingen van deze werrelt zodanig schijnen, als zy nu schijnen, zonder dat de menschelijke geest begrijpen kan welk van alle deze middelen hy heeft willen gebruiken, om hen te maken. Ik sta dit onbeschroomdelijk toe; en ik acht dat ik genoech gedaan zal hebben, zo d’oorzaken, die ik verklaart heb, zodanig zijn, dat alle d’uitwerkingen, die zy konnen voortbrengen, met de genen gelijk gevonden worden, die wy in de werrelt zien, zonder t’onderzoeken of zy door hen, of door anderen voortgebracht zijn: ja ik geloof dat het zo nut voor ’t leven is, deze dus verdichte oorzaken te kennen, als of men de kennis der ware oorzaken had. Want de Geneeskunde, hantwerken, en alle d’andere konsten, tot de welken de kennis van de Natuurkunde dienstig kan wezen, hebben geen ander einde en gemerk, dat door ’t gevolg der naturelijke oorzaken enige zinnelijke uitwerkingen voortgebracht worden: ’t welk wy alzo wel zullen doen, als men ’t gevolg van enige dus ingebeelde oorzaken, hoewel valsch, aanmerkt, dan of zy de ware oorzaken waren, dewijl dit gevolg even zodanig onderstelt word in ’t geen, dat de zinnelijke uitwerkingen betreft. En op dat men niet zou denken dat Aristoteles iets meer heeft gedaan, of willen doen, zo zegt hy zelf in ’t begin van ’t zevende hooftdeel des eerste boeks van zijn Verhevelingen, dat, zo veel de dingen aangaat, die niet aan de zinnen klaarblijkelijk zijn, hy acht dat hy hen genoechsamelijk, en zo veel, als men met reden begeren kan, betoogt, als hy alleenlijk betoont dat zy zodanig konnen wezen, als hy hen verklaart.

Tweehondertënvijfde LID.
Dat men echter een zedige zekerheit heeft van dat alle dingen dezer werrelt zodanig zijn, als hier betoogt is dat zy konnen wezen.

MAar op dat men hier de waarheit geen ongelijk aandoen zou, met haar minder zeker, dan zy is, t’onderstellen, zo zal ik hier tweederhande zekerheit onderscheiden. D’eerste word een zedige zekerheit genoemt, dat is genoechsaam om onze zeden te regelen, of zo groot, als de zekerheit der dingen, van de welken wy, zo veel het beleit des levens aangaat, niet gewent zijn te twijf-felen, hoewel wy, om rondelijk te spreken, wel weten dat zy valsch zijn. In dezer voegen twijffelen de genen niet, die nooit te Romen hebben geweest, dat dit een stat in Italien is, hoewel het kan gebeuren dat alle de genen, van de welken zy zulks hebben verstaan, hen bedrogen hebben. En indien iemant, om een vermomde brief, met de gewone letteren geschreven, te ramen, bedenkt dat hy overal, daar een A is, een B, en overal, daar een B is, een C zal lezen, en dus in de plaats van yder letter de geen, die volgt in d’ordening van ’t A B C, stellen, en indien hy, de brief dus lezende, daar woorden, die zin hebben, in vind, zo zal hy niet twijffelen dat dit de ware oplossing van deze vermomde brief is, die hy dus gevonden heeft, hoewel gebeuren kan dat de geen, die hem geschreven had, daar een geheel andere zin in geschreven heeft, met aan yder letter een andere betekenis te geven: want dit kan zo zwarelijk gebeuren, inzonderheit als dit verborge geschrift veel woorden begrijpt, dat het, zediglijk gesproken, ongelooffelijk schijnt. Maar indien men aanmerkt hoe veel verscheide eigenschappen van de zeilsteen, van ’t vuur, en van alle d’andere dingen, die men in de werrelt vind, zeer klaarblijkelijk van een zeer klein getal van oorzaken, die ik in ’t begin van dit werk voorgestelt heb, afgeleid zijn, schoon men zich inbeeldde dat ik hen by geval, en zonder dat de reden my daar in overreed had, onderstelt heb, zo zal men ten minsten zo veel reden hebben om t’oordelen dat zy de ware oorzaken van al ’t geen zijn, dat ik ’er van afgeleid heb, als men reden zal hebben van te geloven dat men de ware zin van een vermomde brief gevonden heeft, als men ziet dat ’er een goed gevolg uit de betekenis koomt, die men by gissing aan yder letter gegeven heeft. Want het getal der letters van ’t A B C is veel groter, dan dat der eerste oorzaken, die ik onderstelt heb; en men is niet gewent zo veel woorden, ja ook zo veel letters in een vermomde brief te stellen, als ik verscheide uitwerkingen van deze oorzaken afgeleid heb.

Tweehondertënzeste LID.
Ja dat men een meer dan zedige zekerheit daar af heeft.

D’Andere slach van zekerheit is, als wy menen dat de zaak niet anders kan wezen, dan wy haar oordelen; en zy steunt op een zeer vaste grontvest van d’Overnatuurkunde, de welke is dat, dewijl God ten hoogsten goet, en d’oorsprong van alle waarheit  is, en dewijl hy ons geschapen heeft, het zeker is dat de macht, die hy aan ons gegeven heeft, om ’t ware van ’t valsche t’onderscheiden, niet bedrogen word als wy haar wel gebruiken, en dat zy klaarblijkelijk aan ons toont dat een ding waar is. In dezer voegen strekt deze zekerheit zich uit tot al ’t geen, dat in de Wiskonst betoogt word; want wy zien klarelijk dat het onmogelijk is dat twee en drie, te zamen gevoegt, meer of min maken dan vijf, of dat een vierkant niet meer dan drie zijden heeft, en diergelijke dingen. Zy strekt zich ook uit tot de kennis, die wy hebben, van dat ’er lighamen in de werrelt zijn, om redenen, hier voor, in ’t begin van het tweede Deel, verklaart; gelijk ook tot alle de dingen, die van deze lighamen betoogt konnen worden, en dit door de beginselen der Wiskonst, of door anderen, die niet min klaarblijkelijk en zeker zijn, in welkers getal, zo my dunkt, de genen, die ik in dit Werk geschreven heb, ontfangen moeten worden, ten minsten de voornaamsten en algemeensten: en ik hoop dat zy warelijk daar in door de genen ontfangen zullen worden, die hen zodanig onderzocht zullen hebben, dat zy klarelijk al ’t gevolg der afleidingen zien, die ik gemaakt heb, en hoe klaarblijkelijk alle de beginselen zijn, die ik gebruikt heb, voornamelijk zo zy wel begrijpen dat wy geen voorwerp konnen gevoelen of gewaarworden, dan door middel van enige plaatsige beweging, die dit voorwerp in ons verwekt, en dat de vaste starren dus geen beweging in onze ogen konnen verwekken, zonder ook in eniger wijze alle de stoffe,die tusschen hen en ons is, te bewegen, daar uit zeer klaarblijkelijk volgt dat de hemelen vloedig moeten wezen, dat is van deeltjes te zamen gezet, die zich, van malkander gescheiden, bewegen, of ten minsten dat ’er zodanige deeltjes in hen moeten wezen. Want al ’t geen, ’t welk men zeggen kan dat ik ondergestelt heb, en ’t welk in ’t zesënveertigste Lid van het darde Deel te vinden is, kan tot dit alleen gebracht worden, dat de hemelen vloedig zijn. In voegen dat, als men dit stuk alleen bekent genoechsamelijk bewezen te zijn door alle d’uitwerkingen van ’t licht, en door ’t gevolg van alle d’andere dingen, die ik verklaart heb, ik acht dat men ook bekennen moet dat ik wiskonstiglijk alle de dingen heb betoogt, die ik geschreven heb, ten minsten d’algemeensten, die de bouwing van hemel en aarde betreffen, en op zodanig een wijze, als ik hen beschreven heb: want ik heb naauwe zorg gedragen om alle de  dingen, die ik twijffelachtig geacht heb, als twijffelachtig voor te stellen.

Tweehondertënzevende LID.
Maar dat ik echter alle mijn gevoelens onder ’t oordeel der gener, die wijzer zijn, en onder d’achtbaarheit van de Kerk stel.

DOch om dat ik niet te veel op my zelf wil vertrouwen, zo verzeker ik hier niets, en stel alle mijn gevoelens onder ’t oordeel der gener, die wijzer zijn, en onder d’achtbaarheit van de Kerk; ja ik bid de lezers dat zy geheellijk geen geloof aan ’t geen zullen geven, dat zy hier geschreven vinden, maar alleenlijk dat zy ’t onderzoeken, en niets daar af aanneemen, dan ’t geen, dat de kracht, en de klaarblijkelijkheit van de reden hen zal overtuigen om te geloven.
E I N D E.


