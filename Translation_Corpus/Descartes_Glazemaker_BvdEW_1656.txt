BEDENKINGEN van d'eerste WYSBEGEERTE;

In, de welken Gods wezentlijkheit. en d’onderscheiding Gods der ziel van 't lighaam vertoont worden. 

EERSTE BEDENKING.
Van de dingen, die in twijfel getrokken konnen worden. 
IK heb alreê over enige jaren bemerkt hoeveel valsche dingen ik, van mijn jonkheit af, voor ware heb aangenomen, en hoe twijfelachtig het geen is, dat ik sedert daar op gebout heb ; en dat ik dieshalven in 't leven alles, tot aan de gront, moest omwerpen, en weêr van de grontvest beginnen, zo ik iets, dat vast en bestandig was, in de wetenschappen begeerde op te rechten. Maar dit scheen my een zeer groot werk; en ik vertoefde zo lang, tot dat het getal mijner jaren zo groot was, dat 'er geen bequamer, om de weten-schappen te leren, zou volgen. Ik verwachtte dan zo lang, tot dat ik 't voortaan voor misdrijf zou achten, indien ik de tijt, die my tot doen overig was, met beraden versleet. 
      Dewijl ik nu mijn geest van alle zorgen ontslagen, en een veilige rust voor my bevordert heb, zo vertrek ik my in enigheit , en zal my ernstelijk en onbeschroomedlijk tot deze algemene omwerping en vernietiging mijner gevoelens begeven. Hier toe zal niet nodig wezen te tonen dat zy alle valsch zijn; 't welk ik misschien nimmer zou konnen volbrengen : maar dewijl de reden my raad, my niet min zorgvuldiglijk van de toestemming der dingen, die niet geheel zeker en ontwijffelbaar , als van de genen, die valsch zijn, te wachten , zo zal 't genoeg wezen om alles te verwerpen, als ik yeder ding enige reden van twijffelen vind. Ik behoef echter niet een voor een te deurlopen , 't welk een oneindelijke arbeit zou zijn: maar dewijl, als men de grontvest uitroeit, 't geen, dat daar op gebout is, vanzelf neêrstort , zo zal ik terstont de beginselen zelven, op de welken al 't geen steunde, dat ik eertijts geloofde, aantasten. 
Al 't geen,'t welk ik tot noch toe voor



meest waar aangenomen heb, is my van, of door de zinnen ingekomen: maar ik heb beproeft dat dezen somtijts bedriegen; en nimmer volkomentlijk op de dingen te betrouwen, die ons ten minsten eens bedrogen hebben, is d'aart van voorzichtigheit. 
      Doch hoewel de zinnen ons somtijts in enige kleine en verreafzijnde dingen bedriegen, zo zijn er misschien veel anderen, van de welken men niet volkomentlijk kan twijfelen, schoon wy die door de zinnen begrijpen: als, dat ik hier ben, by de haert zit, een winterkleet aan heb, dit papier in mijn handen hou, en diergelijke dingen: en hoe kan ik loghenen dat dit mijn handen zijn, en dat dit mijn lighaam is? 't en zy ik misschien my zelf ik weet niet by welke ontzinnigen gelijk, welkers harssenen door een krachtige damp uit de zwarte gal zo ontroert zijn, dat zy stantvastelijk verzekeren dat zy , schoon zeerarm, koningen, of, schoon naakt, met purper bekleed zijn, of dat zy een hooft van gebakke aarde hebben, of geheel kauwoorden, of van glas geblazen menen te wezen. Maar dezen zijn uitzinnig; en ik zou niet min ontzinnig schijnen, zo ik my naar hen regelde. Ik heb echter hier t’overwegen dat ik mensch ben, en by gevolg dat ik ge-went ben te slapen, en in mijn dromen voor my de zelve, of somtijts noch min waarschijnelijker dingen te vertonen, dan deze ontzinnigen terwijl zy wakker zijn. Hoe dikwils heb ik 's nachts in mijn slaap gedroomt dat ik hier was, een kleet aanhad, en by de haert zat, schoon ik, mijn klederen uitgetrokken hebbende , op mijn bed lag ! Doch ik aanschou nu dit papier met ogen, die zekerlijk waken; dit hooft, 't welk ik beweeg, slaapt niet; ik steek met voordacht en wetende deze hant uit, en gevoel: 't welk den geen, die slaapt, niet zo onderscheidelijk toekomt. Maar ik, dit naerstiglijk overwegende, bedenk dat ik ook wel door diergelijke gedachten in mijn dromen bedrogen ben. Terwijl ik dit naerstiglijker bedenk, zo zie ik zo blijkelijk dat men 't waken niet met zekere tekenen en aanwijzingen van de slaap onderscheiden kan, dat ik verbaast sta , en deze verbaastheit bevestigt byna in my 't gevoelen van dat ik slaap.  
      Laat ons nu onderstellen dat wy slapen, en dat deze bezondere dingen niet waar zijn, te weten dat wy d'ogen openen, 't hooft verroeren, de handen uitsteeken, dat wy ook niet zulke handen, en zulk een geheel lighaam hebben, zo moet men nochtans belij-den dat de dingen, die wy in de slaap gezien hebben, als zekere geschilderde  beelden zijn, die niet verdicht konnen worden dan naar de gelijkenis der ware dingen; en dat dieshalven ten minsten deze algemene dingen, te weten d'ogen , 't hooft, en 't gehele lighaam, geen inbeeldelijke, maar ware en wezentlijke dingen zijn. Want zeker, de schilders, ook dan, als zy zich benaerstigen om Syrenen en Satyrs met de vreemdste gedaanten te schilderen, konnen hen echter geen gedaanten en naturen, die nieu zijn, toeeigenen, maar maken alleenlijk een vermenging der leden van verscheide dieren: of indien zy misschien iets zodanig nieu bedenken, dat men nooit iets diergelijk gezien heeft, en dieshalven volkomentlijk verdicht en valsch is, zo moeten echter ten minsten de verwen warelijk zijn, daar afzy dat te zamenvoegen. Zo hier ook, schoon deze algemene dingen, als d'ogen, 't hooft, de handen, en diergelijke dingen inbeeldelijk konnen wezen, zo moet men nochtans bekennen dat ‘er enige andere dingen, noch enkelder en algemeender , nootzakelijk waar zijn, uit de welken, als uit de ware verwen, alle deze ware of valsche beelden der dingen, die in onze denking zijn, ver-dicht worden. Dusdanig schijnen in 't gemeen de lighamelijke natuur, en des zelfs uitstrekking te wezen ; ook de gestalte der uitgestrekte dingen, en der zelver hoegrootheid, daar by ‘t getal; en ook de plaats, daar in zy zijn, de tijt, naar de welk zy duren, en diergelijke dingen.
	Wy zullen dieshalven misschien hier uit niet qualijk besluiten dat de Natuurkunde, Starrenkunde, Geneeskunde, en alle d’andere wetenschappen , die uit d’aanmerking der samengesette dingen afhangen, heel twijfelachtig zijn, maar dat de Rekenkonst, Meetkonst en diergelijke andere konsten, die niet dan van d’enkelste en algemeenste dingen handelen , en zich weinig bemoejen met of zy in de natuur zijn of niet , iets zeker en ontwijffelijk vervaten : want , het zy ik waak of slaap , twee en drie , te zamen gevoegt , zijn vijf , en een vierkant heeft niet meer dan vier zijden ; en het schijnt niet mogelijk dat zo blijkelijke waarheden van valsheit verdacht konnen worden. 
	Daar is nochtans in mijn geest een oud gevoelen gevest, dat’er een God is, die alles vermag , en die my zodanig , als ik ben ,geschapen heeft. Maar van waar weet ik dat deze niet gemaakt 



heeft dat 'er geheel geen aarde, geen hemel, geen uitgestrekt ding, geen gestalte, geen grootheit, geen plaats is , en dat echter alle deze dingen my niet anders dan nu schijnen wezentlijk te wezen? en gelijk ik oordeel dat anderen somtijts dolen, zelf in zulke dingen, die zy menen met de meeste zekerheit te weten, zo kan 't ook wezen dat ik dool, zo dikwijls als ik twee en drie tezamen voeg; of de zijden van een vierkant tel, of indien men iets lichter bedenken kan. Doch God heeft misschien niet gewilt dat ik dus bedrogen zou worden , want hy word ten hoogsten goet genoemt. Maar indien dit tegen zijn goetheit streed, my zodanig geschapen te hebben dat ik altijt doolde, zo zal dit ook enigsins hem tegen zijn, dat hy toelaat dat ik somtijts dool , doch dit leste kan echter niet gezegt worden. 
      Daar zullen misschien veel menschen zijn, die liever zo machtig een God zouden willen loghenen, dan geloven dat alle andere dingen onzeeker zijn. Wy zullen dezen niet tegenspreken , maar onderstellen dat dit alles, 't welk hier van een God gezegt wordt verdicht is. Doch 't zy dat zy onderstellen dat ik door 't noodlot, door 't geval, of door een gedurig gevolg der dingen, of door



enige andere middel tot het geen, dat ik ben, geraakt ben; zo is 't zeker dat, dewijl dolen en bedrogen te worden enige onvolmaaktheit schijnt, hoe zy de Stichter van mijn oorsprong min machtig maken, hoe het bewijsselijker zal zijn dat ik zo onvolmaakt ben, dat ik altijt dool. Zeker, ik heb op deze bewijsreedenen niets om t'antwoorden : maar ik word eindelijk gedwongen te belijden dat 'er niets van de dingen is, die ik eertijts waarachtte, van de welken het niet geoorloft is te twijffelen, en dit niet uit roekeloos heit of lichtvaerdigheit , maar om krachtige en voorbedachte dingen: in voegen dat, indien ik iets zeker wil vinden, ik voortaan mijn toestemming niet min zorgvuldiglijk van deze, als van d'openbare valsche, dingen zal moeten schorssen. 
      Maar 't is niet genoech dat ik deze dingen bemerkt heb: ik moet daaraan dikwijls gedenken, want  d'oude en gewone gevoelens komen altijt weêr, en bemachtigen mijn lichtgelovigheit, als door een lange gewoonte , en door 't recht van gemeenschap aan zich verbonden, ja ook somtijts tegen mijn dank. Ik zal my ook nooit ontwennen hen toe te stemmen, en daar op te vertrouwen, zo lang als ik hen zodanig



aanmerk, als zy warelijk zijn, te weten wel in eniger wijze twijffelijk, gelijk alreê getoont is, maar echter zeer waarschijnelijk, en van de welken men meer reden heeft hen te geloven, dan van hen te twijfelen. Ik acht dieshalven dat ik niet qualijk zal doen, zo ik, geheellijk een strijdige zijde kiezende, my zelf bedrieg, en verdicht dat zy geheel valsch en inbeeldelijk zijn, tot dat eindelijk, na dat mijn vooroordelen gerechtelijk tegen malkander opgewogen en geëvenaart zijn, de gewoonte, niet meer bedorven zijnde , mijn oordeel niet van de rechte bevatting der dingen aftrekt. Want ik weet dat hier uit ondertusschen geen gevaar of doling kan volgen, en dat ik aan mijn wantrouwen niet meer, dan redelijk is, zal toegeeven, dewijl ik nu niet met doen, maar met bezinnen en bedenken bezich ben. 
      Ik zal dan onderstellen, niet een zeer goede God, de bron der waarheit, maar enig quade geest, ten hoogsten machtig en listig, die alle zijn naerstigheit hier ingestelt heeft, dat hy my bedriegen zou. Ik zal achten dat de hemel, de lucht, d'aarde, de verwen , gestalten, de klanken, én alle d'uitterlijke dingen niets anders zijn, dan bedriegelijke dromen, met de welken hy



lagen voor mijn lichtgelovigheit gespannen heeft. Ik zal my zelf aanmerken als zonder handen, zonder ogen, zonder vleesch, zonder bloet, zonder zinnen, en dat ik valschelijk meen dat ik alle deze dingen heb. Ik zal my hardnekkiglijk aan dit bedenken houden, en met een stantvastig gemoed wel toezien dat, indien het niét in mijn macht is enige waarheit te kennen, ik de valsche dingen ('t welk in mijn macht is) niet toestem, en dat deze bedrieger, hoe listig en machtig hy ook wezen kan, my nergens in bedriegt. 
      Maar dit voorneemen is kommerlijk, en zekere traagheit sleept my weer naar de sleur van mijn gewoon leven: even als een gevange man, die , in zijn slaap een inbeeldige vryheit genietende, en sedert beginnende te vermoeden dat hy slaapt , voor 't wakkerworden vreest, en met deze aangename dromen aanspant , om langer daar af bedrogen te worden , dus verval ik ook weêrvan zelf in d’oude  gevoelens, en zorg wakker te worden, vermits ik vrees dat het kommerlijk wakkerworden , op d'aangename rust volgende, my niet na maals in enig licht, maar in onopklarelijke duisternissen van zwarigheden, die alreê bewogen zijn, brengen zal.



TWEEDE BEDENKING.
Van de natuur des menschelijke geests; en dat hy bekender, dan 't lighaam is. 

IK ben door de Bedenking van gister in zo grote twijfelingen geworpen, dat ik hen niet voortaan vergeten kan. Ik kan echter ook niet zien door welke middel zy op te lossen zijn; maar ik, als onvoordacht in een diepe afgront gevallen, ben zo verbaast geworden, dat ik mijn voeten niet op de gront vast zetten, en ook niet naar boven zwemmen kan. Ik zal echter pogen,en weêr dezelve weg verzoeken, die ik gister ingegaan was, te weten met al 't geen af te weren, daar in de minste twijfeling kan zijn, niet anders, dan of ik bevonden had dat het geheel valsch was. Ik zal dan zo lang voortgaan, tot dat ik iets zeker heb gevonden, of, indien ik niets anders kan doen,tot dat ik dit voor zeker beken, dat 'er niets zeker is. Archimedes eischte niet dan een stip, die vast en onbewegelijk was, om't geheel aardrijk uit zijn plaats te verzetten:ik heb dan ook grote dingen te verhopen, zo ik iets, ja ook 't minste, vind, dat zeker en onverwaggelijk is. 



Ik onderstel dan dat alle de dingen, die ik zie, valsch zijn; ik geloof dat ‘er nooit iets van de dingen, die de leugenachtige geheugenis aan my vertoont, geweest heeft; ik heb heel geen zinnen: 't lighaam, de gestalte, d'uitstrekking, de beweging en plaats zijn verdichtselen. Wat zal dan waar zijn? misschien dit enige; dat 'er niets zeker is. 
      Maar hoe weet ik of 'er niet iets is, verscheiden van alle de dingen, die ik alreê opgenoemt heb, van't welk ook niet de minste twijffeling kan wezen? Is er niet enig God, met welke naam ik hem ook noem, die deze zelve denkingen in my zend? Maar waarom zou ik dit achten, dewijl ik misschien zelf de bedenker en voortbrenger daar af kan zijn? Ben ik dan ten minsten niet iets? Maar ik heb alreê ontkent dat ik enige zinnen, en enig lighaam heb. Ik twijffel nochtans. Wat volgt 'er uit? Ben ik zodanig aan't lighaam, en aan de zinnen gebonden, dat ik zonder hen niet wezen kan? Ik heb my zelf overreed dat 'er geheel niets in de werrelt is, geen hemel, geen aarde, geen geesten, en geen lighamen. Heb ik my dan ook niet overreed dat ik meê niets ben? Neen zeker, ik was, zo ik my zelf overreed heb. Maar daar is ik



weet niet wat bedrieger, zeer machtig en listig, die door zijn naerstigheit my altijt bedriegt. Ik ben dan zonder twijffel, zo hy my bedriegt; en hy bedrieg my zo zeer, als hy wil, hy zal nooit maken dat ik niets ben, zo lang als ik denk dat ik iets ben. Dieshalven, nadat men alles genoech , en meer dan genoech overwogen heeft, zo moet men eindelijk besluiten, en tot deze getuigenis komen, dat, Ik ben, ik ben wezenlijk, zo dikwijls als ik het spreek, of in de geest begrijp, nootzakelijk waar is. 
      Maar ik versta noch niet klarelijk genoech wat ik ben, die nu nootzakelijk ben, en ik moet voortaan wel toezien dat ik niet onvoorzichtelijk iets anders, in plaats van my zelf, neem, en dus ook niet in deze kennis dool, die ik beweer de zekerste en blijkelijkste van allen te zijn. 
      Ik zal dan weêr bedenken wat ik geloofde te wezen, eer ik in deze denkingen viel; en daar na zal ik hier uit het geen wechneemen, 't welk door de bygebrachte redenen overtuigt en krachteloos gemaakt kan worden, op dat eindelijk alleen 't geen zou blijven, dat zeker en onverwaggelijk is. Wat heb ik dan te voren geacht dat ik was? een mensch. Maar wat is een mensch? zal ik een redelijk dier zeggen? Neen,



om dat ik daar na zou moeten onderzoeken wat dier, en wat redelijk is, en dus uit een geschil in veel en zwaarder vallen, en ik heb niet zo veel ledige tijt, dat ik die in zulke spitsvindigheden verquisten wil. Maar ik wil liever hier aanmerken wat voor dezen van zelf, en door 't beleit van de natuur in mijn denking voorviel, zo dikwijls als ik overwoog wat ik was. My viel ten eersten voor, dat ik een aangezicht, handen, armen, en dit geheel gebou der leden had, gelijk men ook in een lijk ziet, 't welk ik met de naam van lighaam aanwees. Ik bedacht ook dat ik gevoed wierd, ging, gevoelde en dacht; alle welke doeningen ik aan de ziel toeëigende. Maar ik bemerkte niet wat deze ziel was, of indien ik mijn gedachten enigsins daarop liet gaan,zo beeldde ik my in dat zy iets klein of weinig was, gelijk een wint, vuur, of lucht, dat in mijn grofste leden was ingestort. Ik twijfelde niet van 't lighaam, maar ik meende dat ik des zelfs natuur wel onderscheidelijk kende, die ik, zo ik gepoogt had haar te beschrijven, gelijk ik haar in mijn geest bevatte, dus verklaart zou hebben: Ik versta by lighaam al 't geen, 't welk door enige gestalte bepaalt, en in enige plaats omschreven, kan worden, en dus ruimte vervult,

 

dat 'et alle andere lighamen daar buiten sluit, dat met het gevoel, gezicht, gehoor, de smaak en reuk bevat kan worden, en zich op veel wijzen bewegen kan, niet van zich zelf, maar door iets anders, van't welk het aangeraakt word. Want ik oordeelde dat kracht te hebben, van zich zelf te bewegen, gevoelen en denken , geensins tot de natuur van 't lighaam behoorde; ja ik was eer verwondert van dat zodanige machten in enige lighamen gevonden wierden. 
      Maar wat nu, als ik onderstel dat enig zeer machtig, en, indien men dus spreken mag, boos en loosbedrieger alle zijn vlijt besteed om my in alle dingen, zo veel als hem mogelijk is, te bedriegen? Kan ik wel verzekeren dat ik iets, ja ook 't minste ding, heb, dat, van alle de dingen, die ik hier voor heb genoemt, tot de natuur van 't lighaam behoort? Ik aanmerk, overweeg en herkaau ; ik vind niets. Ik word moede van vergeefs naar de zelve dingen te trachten. Maar wat is er van deze dingen, die ik aan de ziel toeëigende, als gevoedworden , en gaan ? Indien ik geen lighaam heb , zo zijn deze dingen ook niets, dan verdichtselen. Gevoelen? Dit geschied ook niet zonder lighaam, en ik heb in mijn slaap gemeent veel dingen te gevoelen, die ik



daar na bemerkte niet gevoelt te hebben: Denken? hier vind ik gront. Dit is een denking: deze alleen kan niet van my gescheurt worden: Ik ben, ik ben wezentlijk, dit is zeker. Maar hoe lang? zo lang als ik denk: want het zou misschien konnen geschieden dat, zo ik van alle denking op hield, ik ook in een zelve tijdt ophouden zou te wezen. Ik laat nu niets toe, dan 't geen, dat nootzakelijk waar is. Ik ben dan alleenlijk een denkend ding, dat is een geest,  gemoed,  verstant, of reden ; namen, die ik te voren niet kende. Ik ben dan een waar ding, en dat warelijk wezentlijk is. Maar hoedanig een ding? ik heb gezegt een denkend ding. Wat meer? Ik zal inbeelden. Ik ben niet deze samenvoeging van leden, die men een menschelijk lighaam noemt. Ik ben ook geen dunne lucht, in deze leden ingestort geen wint, geen vuur, geen damp, geen adem,noch iets, dat ik by my verdichten kan, want ik heb ondergestelt dat deze dingen niets zijn; de stelling blijft, en nochtans ben ik iets. 
      Kan 't ook niet gebeuren dat deze zelve dingen, die ik onderstel niets te wezen, om dat zy by my onbekent zijn, nochtans in waarheit van de zaak niet van deze my, die ik ken, verschil-
len? Ik weet 'et niet. Ik twistreeden nu niet van deze zaak. Ik kan alleenlijk van de dingen, die aan my bekent zijn, oordelen. Ik weet dat ik wezentlijk ben; ik onderzoek wie deze ik ben, die ik ken. 't Is zeker dat de kennis hier af, zo  bestiptelijk genomen, niet van de dingen afhangt, van de welken ik noch niet weet, of zy wezentlijk zijn, en ook niet van zodanigen, die ik by inbeelding verdicht. Daar by, dit woordt, ik verdicht, vermaant my van mijn doling. Want ik zou warelijk verdichten, indien ik my inbeeldde iets te wezen, om dat inbeelden niets anders is, dan de gestalte of  't beelt van een lighamelijk ding te beschouwen. Maar ik weet nu zekerlijk dat ik ben, en ook dat het geschieden kan dat alle deze beelden, en in 't algemeen alle de dingen, die tot de natuur van  't lighaam toegepast worden, niets anders zijn, dan dromen: en als ik deze dingen aangemerkt heb, zo zou ik niet minder wanschikkelijk schijnen, als ik zeide, ik zal inbeelden om onderscheidelijker te kennen wat ik ben, dan of ik zeide, ik ben nu opgewekt, en ik zie iets, dat waar is, maar dewijl ik 't noch niet klaar genoech zie, zo zal ik met voordacht gaan slapen, op dat mijn slaap dit warelijker en klarelijker aan



my zou vertonen. In dezer voegen beken ik dat niets van de dingen, die ik met hulp van d'inbeelding bevatten kan, tot deze kennis, die ik van my heb, behoort, en dat men de geest naerstiglijk van hen afweeren moet, op dat hy zijn natuur op 't onderscheidelijkste bevat. 
      Maar wat ben ik dan? een denkend ding. Wat is dat? twijffelende, verstaande, bevestigende, loghenende,willende, niet willende, ook inbeeldende en gevoelende. Zeker, deze dingen zijn niet weinig, zo zy alle tot my behoren. Maar waarom niet? Ben ik niet de zelve, die byna van alle dingen twijffel? die nochtans iets versta ? die bevestig dit enige waar te wezen, en d'andere dingen ontken? die meer begeer te weten? die niet bedrogen wil wezen? die my, ook tegen mijn dank, veel dingen in beeld? en ook veel dingen, als van de zinnen komende, gevoel? Wat is er van deze dingen, 't welk niet zo waar is, als het zeker is dat ik ben, schoon ik altijt sliep, en schoon ook de geen, die my geschapen heeft, my zo veel, als hem mogelijk was, bedroog? Wat is er, dat van mijn denking afgescheiden kan worden? wat is ‘er, dat van my zelf afgescheiden genoemt kan worden? want dat ik ben, die twijffel, die versta, die



wil, is zo klaarblijkelijk, dat ‘er niets is, door 't welk het blijkelijker verklaart kan worden. Ik ben ook de zelve, die inbeeld, want hoewel (gelijk ik ondergestelt heb) het wezen kan dat het ingebeelde ding niets is, zo is echter de macht van in te beelden warelijk wezentlijk, en maakt een deel van mijn denking. Eindelijk, ik ben de zelve, die gevoel, of die de lighamelijke dingen als door de zinnen bemerk; te weten ik zie 't licht, hoor 't gedruis, gevoel de hitte. Maar deze dingen zijn valsch; want ik droom. 't Zy zo. Maar zeker, dat ik schijn te zien, te horen, en heet te worden, kan niet valsch wezen; dit is eigentlijk't geen, 't welk gevoelen of bemerken in my genoemt word; en dit, dus bestiptelijk genomen, is niets anders als denken : uit welke dingen ik begin enigsins beter te kennen wat ik ben. 
      Maar echter dunkt my, en ik kan my niet onthouden van t'achten, dat de lighamelijke dingen, welkers beelden door denking gevormt, en door de zinnen onderzocht worden, veel onderscheidelijker bekent zijn, als dit ik weet niet wat van my, 't welk niet onder d'inbeelding koomt ; schoon 't warelijk wonder is dat ik de dingen, die ik bemerk twijffelachtig, onbekent



en vreemt van my te zijn, onderscheidelijker bevat dan 't geen, dat waar, bekent, en eindelijk my zelf is. Maar ik zie wel wat 'et is. Mijn geest heeft vermaak in af te dolen, en lijd niet dat hy binnen de palen van de waarheit besloten word. Wel dan, laat ons noch eens aan hem de ruime toom geven, op dat hy een weinig daar na, weêr tijdiglijk op 't rechte pad gebracht, zich lichtelijker laat bestieren. 
      Laat ons deze dingen aanmerken,die, gelijk men gemenelijk acht , onderscheidelijkst van allen bevat te worden; te weten de lighamen, die wy aanraken, en zien: niet de lighamen in 't gemeen, want deze algemene bevattingen zijn somtijts verwarder, maar een in 't bezonder. Laat ons, tot een voorbeelt,dit was nemen; 't is onlangs uit de raat genomen,en heeft noch niet alle de zoetigheit van zijn honig verloren, en noch iets van de reuk der bloemen, daar uit het vergadert is, behouden. Des zelfs verwe, gestalte, en grootheit zijn blijkelijk: 't is hard, kout, word aangeraakt, en indien men daar op klopt, zo geeft het enige klank; eindelijk, men vind ‘er alle de dingen by, die vereischt schijnen te worden om een lighaam op 't onderscheidelijkste te kennen. Maar terwijl ik spreek , houd men



't aan 't vuur, 't overige van de zoetigheit vergaat, de reuk verdwijnt, de verwe verandert, de gestalte gaat wech, de grootheit neemt toe, het word week en heet, en kan naauwelijks aangeraakt worden,en geeft geen klank als men daar op klopt. Blijft dan noch 't zelve was? Men moet belijden dat 'et blijft; niemant ontkent het, en niemant acht anders. Wat was er dan in dit was, 't welk zo onderscheidelijk bevat wierd? Zeker, niets van de dingen, die ik met de zinnen raakte: want al 't geen, dat onder de smaak, reuk, gezicht, gevoel of gehoor quam, is alreê verandert, en 't was blijft. 't Was misschien 't geen, dat ik nu denk, namelijk dat het was zelf niet deze zoetigheit van de honig, noch de reuk der bloemen, noch deze witheit, noch deze gedaante, noch klank geweest heeft, maar een lighaam, dat een weinig te voren zich in deze, en nu in een andere  wijze aan my vertoonde. Maar wat is dan bestiptelijk dit, dat ik dus bevat? Laat er ons wel op letten, en, de dingen, die niet tot het was behoren, wechdoende , bezien wat er overig is , namelijk niets anders, dan iets uitgestrekt, buigelijk en veranderlijk. Maar wat is dit buigelijk en veranderlijk? Is 't niet dit, dat ik my inbeeld dat dit was van ront vierkant,



of van vierkant driekant kan worden ? Geensins, want ik bevat dat het tot ontellijke diergelijke veranderingen bequaam is ; en ik kan echter geen ontellijke veranderingen met inbeelden deurlopen : en dieshalven word deze bevatting niet door de macht van inbeelden vervult. 
      Maar wat is nu dit  uitgestrekt? is ook des zelfs uitstrekking niet onbekent? want in smeltend was word zy groter, in heetwordend was noch groter, en noch groter zo de hitte toeneemt. Ik zou niet recht konnen oordelen wat was is, zo ik niet achtte dat dit ook, naar zijn uitstrekking, meer verscheidentheden ontfing , dan ik ooit met inbeelden bevat heb. Ik moet dan toestemmen dat ik niet kan inbeelden wat dit was is, maar dat ik 't alleenlijk met de geest bevat : ik spreek van dit was in 't bezonder, want in 't algemeen is 't klaar genoech. Maar welk is dit was, dat niet,dan met de geest bevat word? Zeker, 't zelve, dat ik zie, dat ik aanraak, dat ik my inbeeld, en eindelijk 't zelve, dat ik van 't begin meende. Maar dit staat t'aanmerken, dat des zelfs bevatting, geen ziening, geen aanraking, en geen inbeelding is, noch ooit geweest heeft , schoon het eerst zodanig scheen, maar een beschou-wing van de geest alleen, de welke of onvolmaakt en verwart kan wezen, gelijk zy eerst was, of klaar en onderscheiden, gelijk zy nu is, naar dat ik min of meer op de dingen merk, uit de welken zy bestaat. 
      Ik ben ondertusschen verwondert hoe mijn geest zo tot dolingen genegen is: want hoewel ik deze dingen by my zelf in stilte, en zonder spreken overweeg, zo blijf ik echter in de woorden zelven steken, en word byna ook door de gewoonte van spreken bedrogen. Want wy zeggen dat wy 't was zien, zo het tegenwoordig is, en oordelen niet uit de verwe of gestalte dat het tegenwoordig is; daaruit ik terstont besluiten zou dat men 't was kent uit de ziening van 't oog, en niet uit de beschouwing van de geest, zo ik niet by geval uit een veinster menschen, over straat gaande, zag, van de welken ik, niet min gebruikelijk zeg dat ik hen zie, als van 't was. Maar wat zie ik, als hoeden en klederen, onder de welken gemaakte menschen,die ik menschen acht, verborgen konnen zijn? En in dezer voegen begrijp ik 't geen,'t welk ik achtte met d'ogen te zien, door d'enige macht van t'oordelen, die in mijn geest is. Maar een mensch, die boven’t ge-meen verstandig wil zijn, moet zich schamen uit de wijze van spreken, die by 't gemeen gebruikt word , twijffeling te zoeken. Laat ons dieshalven voortgaan, en aanmerken of ik volmaaktelijker en klarelijker bevat heb wat was is, toen ik 't eerst zag, en geloofde dat ik ‘t kende door d’uitterlijke zin, of ten minsten door de gemene zin, gelijk zy't noemen , dat is door d'inbeeldige kracht; of nu, na dat ik naerstiglijker nagespeurt heb, zo wat 'et is, als hoe 't gekent word. Zeker, van deze zaak te twijfelen zou wanschikkelijk zijn. Want wat was ‘er in d’eerste bevatting onderscheiden? Wat was er, dat niet in alle dieren scheen plaats te konnen hebben ? Maar gelijk ik 't was van zijn uitterlijke vormen onderscheid, en, als van klederen ontbloot, naakt aanschou, zo kan ik warelijk dat niet zonder menschelijke geest bevatten, schoon ik noch in mijn oordeel dolen kan. 
      Maar wat zal ik van deze geest zelf, of van my zelf zeggen ? want ik sta noch niet toe dat ‘er iets in my is, als de geest. Zal ik dan, die dit was zo onderscheidelijk schijn te bevatten, my zelf niet alleenlijk veel te warelijker, zekerlijker, maar ook veel onderscheidelijker en klarelijker kennen? Want indien



ik oordeel dat 'et was wezentlijk is, te weten hier uit, dat ik 't zie, zo blijkt veel klarelijker dat ik wezentlijk ben, te weten hier uit, dat ik dit was zie. Want het kan gebeuren dat dit, 't welk ik zie, warelijk geen was is, dat ik ook geen ogen heb, daar meê ik iets zie. Maar 't kan heel niet geschieden dat, als ik zie, of ('t welk ik nu niet onderscheid) als ik denk te zien, ik zelf, die denk, niet iets ben. Desgelijks, indien ik 't was oordeel te zijn, omdat ik 't aanraak, zo zal er ook 't zelve uit volgen, te weten dat ik ben, en ook hier uit, dat ik 't my inbeeld, of uit enige andere oorzaak, zo zal ik al desgelijks besluiten. Maar 't geen, dat ik hier van 't was aangemerkt heb, kan ook tot alle d'andere dingen, die buiten my zijn, toegepast worden. 
      Voorts, indien de bevatting van 't was onderscheidelijker schijnt, na dat het niet uit het gezicht alleen, of uit d'aanraking aan my bekent geworden is, maar uit veel oorzaken, hoe veel onderscheidelijker moet ik dan bekennen dat ik my zelf door my zelf ken; dewijl alle de redenen, die dienstig zijn tot de bevatting van 't was,of van enig ander lighaam , noch veel klarelijker en beter de natuur van mijn geest bewijzen. Daar zijn in de geest noch zo



veel andere dingen, uit de welken des zelfs kennis klaar gemaakt kan worden, dat degenen, die uit het lighaam tot hem overkomen, naauwelijks waerdig schijnen getelt te worden.
      Ik ben dan eindelijk vanzelf weêr ter plaats gekeert, daar ik wilde wezen; want dewijl ik nu weet dat de lighamen zelven niet eigentlijk van de zinnen, of van de macht van inbeelden, maar alleenlijk van 't verstant bevat worden, en noch niet hier uit, dat men hen aanraakt, of ziet, maar alleenlijk hier uit, dat men hen verstaat, zo beken ik klarelijk dat ik niets lichter of klarelijker bevatten en begrijpen kan, dan mijn geest. Maar dewijl men zich niet zo haast van 't oud gevoelen ontslaan kan, zo zal ik 't hier by laten, op dat deze nieuwe kennis door de lankheit van mijn Bedenking te dieper in mijn geheugenis gevest zou worden. 



DARDE BEDENKING.
Van God, dat hy wezentlijk is. 

IK zal nu d'ogen sluiten, d'oren stoppen, alle mijn zinnen verzaken, ook alle de beelden der lighamelijke dingen of uit mijn denking wisschen, of ten minsten, om dat dit naauwelijks geschieden kan, als valsch en ydel achten, en, met my alleen aan te spreken, en dieper in te zien, pogen my zelf allengs meer gemeen en bekent aan my zelf te maken. Ik ben een denkend ding, dat is, twijfelend, bevestigend, loghenend, weinig dingen verstaande, veel niet wetende, willende, niet willende, ook inbeeldend en gevoelend: want, gelijk ik te voren aangemerkt heb, hoewel de dingen, die ik gevoel of my inbeeld, misschien buiten my niets zijn, zo ben ik nochtans zeker dat deze wyzen van denken, die ik zinnen en inbeeldingen noem, voor zo veel zy alleenlijk wijzen van denken zijn, in my gevonden worden. Tot dit weinig heb ik al ‘t geen gebracht , dat ik warelijk weet, of ten minsten dat ik tot hier toe gemerkt heb te weten.



Ik zal nu naerstelijker omzien of er misschien noch andere dingen by my zijn, die ik noch niet bemerkt heb. Ik ben zeker dat ik een denkend ding ben. Weet ik dan ook niet wat verëischt word , om van enig ding zeker te zijn? In deze eerste kennis is niets anders, dan een klare en onderscheidelijke bevatting van 't geen , dat ik bevestig: 't welk zeker niet genoech zou zijn om my van de waarheit des dings zeker te maken, indien ooit gebeuren kon dat iets,'t welk ik dus klaar en onderscheidelijk begrepen had, valsch was: en dieshalven dunkt my voor een algemene regel te mogen stellen, dat al 't geen waar is, 't welk ik zeer klarelijk en onderscheidelijk bevat. 
      Maar ik heb echter hier voren veel dingen als heel zeker en klaar aangenomen, die ik daarna bevonden heb twijffelachtig te wezen. Hoedanig waren dezen? namelijk d'aarde, hemel, starren, en alle d'andere dingen, die ik met de zinnen begreep. Wat bevatte ik klarelijk van hen? dat de denkbeelden of denkingen van zodanige dingen voor mijn geest quamen; en ik ontken niet dat deze denkbeelden nu noch in my zijn. Maar daar was noch iets anders, dat ik bevestigde, en dat ik ook, zo ik meende, om de gewoonte van ge-loven , klarelijk bevatte , 't welk ik echter niet warelijk begreep, te weten dat 'er enige dingen buiten my waren, van de welken deze denkbeelden voortquamen, en met de welken zy heel gelijk waren: en dit was 't geen, in 't welk ik doolde ; of indien ik daar in naar waarheit oordeelde, zo gebeurde dit niet uit de kracht van mijn bevatting. 
      Maar toen ik in de dingen van de Rekenkonst of Meetkonst iets, dat zeer enkel en licht was, aanmerkte, namelijk dat twee en drie, te zamen gevoegt, vijf zijn, en diergelijke dingen, bemerkte ik ten minsten toen noch niet klarelijk genoech om te verzekeren dat zy waar waren ? zeker, ik heb sedert geoordeelt dat men om geen andere oorzaak daar af moest twijffelen, dan om dat my in de geest quam dat misschien enig God my zulk een natuur mogt ingegeven hebben , dat ik ook in die dingen bedrogen wierd, de welken klaarblijkelijkst schijnen. Maar zo dikwijls als dit gevoelen, te voren aangenomen, van Gods opperste macht my voorkoomt , zo ben ik gedwongen te belijden, dat hy, zo hy wil, lichtelijk kan maken dat ik dool, ja ook in die dingen , de welken ik meen met d'ogen des geests zeer klarelijk t’ aanschouwen. Maar zo dikwijls, als ik my tot de dingen



zelven keer, die ik meen zeer klarelijk te begrijpen, zo word ik daar af zo overreed, dat ik van zelf in deze woorden uitbarst: hy bedrieg my, die kan, hy zal echter nooit maken dat ik niets ben, zo lang als ik zal denken iets te wezen; of dat het eens waar zy dat ik nooit geweest heb, dewijl 't alreê waar is dat ik ben, of ook dat twee en drie, te zamen gevoegt , meer of min zijn, dan vijf, en diergelijke dingen, in de welken ik openbare strijdigheit beken. 
      Zeker, dewijl ik geen reden heb van t’ achten dat een bedrieger God is, en dewijl ik noch niet zeker weet of er enig God is, zo is er een fijne, en, om zo te spreken,  overnatuurkundige reden van te twijffelen, die alleenlijk aan dit gevoelen hangt. Maar daar zal ook haast middel zijn om die wech te nemen. Ik behoor t’ onderzoeken of ‘er een God is, zo ja, of hy een bedrieger kan zijn : want indien men deze zaak niet weet, zo kan ik niet zien dat men van enige andere zaak volkomentlijk zeker kan wezen. Nu schijnt d'ordening te vereisschen dat ik eerst alle mijn denkingen in zekere geslachten verdeel, en dat ik onderzoek in welken van hen eigentlijk de waarheit of valsheit bestaat. Sommigen van mijn denkingen zijn gelijk de beelden der dingen, aan



de welken alleen eigentlijk de naam van denkbeelt behoort, gelijk, als ik op een mensch, een wanschepsel, een hemel, een engel, of een God denk. Anderen denkingen hebben weêr andere vormen; gelijk, als ik wil, vrees, bevestig en ontken, zo vat ik wel altijt enig ding als 't onderwerp van mijn denking, maar ik behels ook met mijn denking iets meer, dan de gelijkenis van dit ding; en van deze denkingen worden sommigen willen, of genegentheden, en anderen oordelen genoemt. 
      Wat de denkbeelden aangaat, indien men hen in zich zelven alleen aanschout, en niet tot iets anders toepast, zo konnen zy eigentlijk niet valsch zijn: want het zy ik my een geit,of een wanschepsel inbeeld, 't is niet min waar dat ik my 't een zo wel als 't ander inbeeld. 
Men heeft ook niet voor valsheit in de wil of genegentheden te vrezen. Want hoewel ik naar bedorve dingen, en naar 't geen , dat nergens is, kan wenschen, zo is 't echter niet minder waar dat ik wensch.
      Daar is dan niets overig, als d'oordelen alleen, in de welken ik wel toezien moet dat ik niet bedrogen word. Maar de voornaamste en gemeenste doling , die daar in gevonden kan worden, be-staat hier in , dat ik oordeel dat de denkbeelden, die in my zijn, met enige dingen, buiten my gestelt, gelijk, of gelijkvormig zijn. Want zeker, indien ik alleenlijk de denkbeelden zelven als enige wijzen van mijn denking aanmerk, en hen niet aan iets anders toepas, zo zullen zy naauwelijks enige stoffe van dolen aan my geven. 
      Voorts,van deze denkbeelden schijnen sommigen my ingeboren, anderen aankomig, en anderen door my zelf gemaakt. Want dat ik versta wat ding, wat waarheit, en wat denking is, dunkt my niet van elders, als van mijn natuur zelve, te hebben. Maar dat ik nu gedruis hoor, de zon zie, 't vuur gevoel, hieraf heb ik tot noch toe geoordeelt dat dit van enige dingen, buiten my gestelt, quam. Eindelijk, de Syrenen, de Hyppogrijffen en diergelijke dingen worden van my zelf verdicht. Ik kan misschien ook achten dat alle deze denkbeelden of aankomig, of my ingeboren, of alle verdicht zijn, want ik heb der zelver ware oorsprong noch niet klarelijk ontdekt. Maar hier staat voornamelijk die denkbeelden t'onderzoeken, die ik aanmerk als van dingen , buiten my zijnde , genomen, welke reden my beweegt die met deze dingen gelijk t'achten.



D'eerste reden is dat my dunkt dat ik van natuur zo geleert ben. Wijders, ik bevind dat zy niet van mijn wil, en ook niet van my zelf afhangen ; want zy komen ook dikwijls tegen mijn dank voor my, gelijk ik, 't zy met wil of onwil, hittegevoel : en dieshalven acht ik dat dit gevoel, of  't denkbeelt van hitte van een ding, dat buiten my is, als van de hitte van 't vuur, daar ik byzit, my aankoomt ; en daar is nu niets overig, dan dat ik oordeel dat dit ding eer zijn gelijkheit, dan iets anders, in my zend. 
      Ik zal nu bezien of deze redenen bestandig genoech zijn. Als ik hier zeg dat ik zo geleert van natuur ben, zo versta ik alleenlijk dat ik van zekere gewillige drift gedreven word tot dit te geloven, en niet dat enig naturelijk licht aan my toont dat dit waar is; welke twee dingen veel verschillen. Want de dingen, die door 't naturelijk licht aan my getoont worden, (gelijk dat hier uit, dat ik twijffel, volgt dat ik ben, en meer diergelijke dingen ) konnen geensins twijfelachtig wezen, om dat 'er geen andere kracht kan zijn, op de welke ik gelijk vertrouwen heb, als op dit licht, en die aanwijzen kan dat deze dingen niet waar zijn. Wat de naturelijke driften aangaat, ik heb alreê overlang geoor-deelt dat zy my naar 't ergste hebben gedreven, als er van 't goed te verkiezen gehandelt wierd; en ik zie niet waar om ik in enig ander ding meer op hen vertrouwen zou. 
      Wijders, hoewel deze denkbeelden van mijn wil niet hangen, zo is echter niet gebleken dat zy nootzakelijk van dingen, die buiten my gestelt zijn, voortkomen: want gelijk deze driften, van de welken ik terstont sprak, hoewel zy in my zijn, echter van mijn wil verscheiden schijnen, zo is ook misschien in my enige andere macht, noch niet genoech aan my bekent, die een werkster dezer denkbeelden is, gelijk my tot noch toe altijt gedacht heeft dat zy dus, terwijl ik slaap, zonder hulp van uitterlijke dingen, in my gevormt worden. Eindelijk, schoon zy van dingen, die van my verscheiden zijn, voortquamen, zo volgt daar uit noch niet dat die met deze dingen gelijk moeten wezen: in tegendeel, my dunkt dat ik dikwijls in veel groot onderscheit bemerkt heb. Tot een voorbeelt, dus vind ik in my twee verscheide denkbeelden van de zon , 't een als van de zinnen geraapt, en dat voornamelijk onder de dingen, die ik van buiten acht te komen, getelt moet worden, volgens 't welk dezen my zeer klein



schijnt , maar 't ander uit de redenen van de Starrekunde genomen, dat is uit enige kundigheden, my ingeboren, getrokken, of op enige andere wijze, hoedanig, die ook wezen kan, van my gemaakt , daar door zy enige malen groter, dan't aardrijk, getoont word. Zeker, deze twee denkbeelden konnen niet gelijk aan een zelve zon, buiten my zijnde, wezen; en de reden overtuigt my dat dit denkbeelt, 't welk naast van haar schijnt af te komen, haar minst gelijkt. Alle welke dingen genoech betonen dat ik tot noch toe niet uit een zeker oordeel, maar alleenlijk uit enige blinde aandrift gelooft heb dat ‘er enige dingen van my verscheiden zijn, die hun denkbeelden of beelden door de werktuigen mijner zinnen, of door enige andere middel in my zenden. 
      Maar ik bemerk noch een andere middel, om t'onderzoeken of er enige dingen van de genen, welkers denkbeelden in my zijn, wezentlijk buiten my zijn. Want indien deze denkbeelden alleenlijk zekere wijzen van denken zijn, zo bemerk ik geen ongelijkheit onder hen, en zy schijnen alle van my op een zelve wijze voort te komen: maar voor zo veel 't een denkbeelt een ding , en 't ander een ander vertoont,



zo schijnen zy zeer verscheiden van malkander te wezen. Want de genen, die zelfstandigheden aan my vertonen, zijn zonder twijfel iets groter, en vervaten, om zo te spreken , in zich meer voorwerpige dadelijkheit dan de genen, die alleenlijk wijzen of toevallen vertonen. Wijders, het denkbeelt, door 't welk ik een eeuwig, oneindig, alwetend, almachtig God, en een Schepper aller dingen, die buiten hem zijn, versta, heeft zekerlijk in zich meer voorwerpige dadelijkheit, dan de genen, door de welken de bepaalde zelfstandigheden vertoont worden. 
      Nu is alreê door 't naturelijk licht blijkelijk dat ‘er ten minsten zo veel dadelijkheit in de werkende en gehele oorzaak behoort te wezen, als in de werking van de zelve oorzaak. Want ik bid u, van waar kan de werking haar dadelijkheit aanneemen , als van d'oorzaak? en hoe kan deze oorzaak de dadelijkheit aan de werking geven, zo zy die zelve niet had? Hieruit volgt dan dat 'er niet iets van niets kan worden, en ook dat het geen , 't welk volmaakter is, dat is 't welk meer dadelijkheit in zich heeft niet van 't geen kan komen, dat minder volmaakt is. Dit is niet alleenlijk baarblijkelijk waar van deze werkingen, welkers dadelijkheit 



doenig of vormig is, maar ook van de denkbeelden, in de welken alleenlijk een  voorwerpige dadelijkheit bemerkt word. Als by voorbeelt, de steen, die noch niet geweest heeft, kan niet alleenlijk nu niet beginnen te wezen, zo hy niet van enig ding voortgebracht word, in 't welk dit geheel, 't welk men in de steen stelt, of vormelijk of uytsteekentlijk is, dat is, 't welk in zich de zelve, of noch treffelijker dingen , dan de genen, die in de steen zijn, begrijpt. De hitte kan ook niet in een onderwerp, dat eerst niet heet was, gebracht worden, 't en zy door een ding, dat niet ten minste van gelijke volmaakte staat is, als de hitte, en dus van alle andere dingen. Dat meer is, het denkbeelt van de hitte of van de steen kan ook niet in my wezen, zo't niet in my gestelt is van enige oorzaak, in de welke ten minsten zo veel dadelijkheit is, als ik begrijp in de hitte, of in de steen te zijn. Want hoewel deze oorzaak niet van haar doenige of vormige dadelijkheit in mijn denkbeelt overstort, zo moet men echter niet achter dat deze oorzaak minder dadelijk behoort te zijn, maar dat de natuur van dit denkbeelt zelve zodanig is, dat het geen andere dadelijkheit van zich vereischt, dan de gene, die zy van mijn



denking leent, daar af zy de wijze is, dat is zeker slach van denken. Maar dat dit denkbeelt deze of die voorwerpige dadelijkheit eer, dan een ander, in zich begrijpt, het moet dit zekerlijk van enige oorzaak hebben, in de welke ten minsten zo veel vormige dadelijkheit is, als zy voorwerpige dadelijkheit in zich begrijpt. Want indien wy onderstellen dat ‘er in 't denkbeelt iets gevonden word, 't welk niet in des zelfs oorzaak geweest heeft, zo heeft het dat van 't niets. Maar hoe onvolmaakt ook deze wijze van wezen is, door de welke het ding voorwerpelijk door 't denkbeelt in 't verstant is, zo is 't warelijk noch niet geheel niets, en kan dieshalven niet van niets zijn. Ik behoor ook niet te vermoeden dat, schoon de dadelijkheit, die ik in mijn denkbeelden aanmerk, alleenlijk voorwerpig is , de zelve dadelijkheit niet vormelijk in d'oorzaken dezer denkbeelden behoeft te wezen, maar dat het genoech is dat zy in de zelven ook voorwerpelijk is. Want gelijk deze voorwerpige wijze van zijn aan de denkbeelden van hun eige natuur behoren, zo behoort ook de vormige wijze van zijn aan d'oorzaken der denk-denkbeelden van hun eige natuur, ten minsten d'eerste en voornaamste oorzaken. En hoewel misschien 't een denkbeelt uit het ander kan spruiten, zo kan dit echter niet oneindelijk voortgaan, maar moet eindelijk tot enig eerste denkbeelt geraken, welks oorzaak is als een opperbeeldenaar, in de welke alle dadelijkheit, die in 't denkbeelt alleenlijk voorwerpelijk is, vormelijk begrepen word: in voegen dat het naturelijk licht my klarelijk doet bekennen dat de denkbeelden in my zijn gelijk zekere beelden, die wel lichtelijk van de volmaaktheit der dingen, van de welken zy afgenomen zijn, konnen afwijken, maar echter niets groter of volmaakter in zich begrijpen. 
      Hoe ik deze dingen langer en naaukeuriglijker onderzoek, hoe ik klarelijker en onderscheidelijker beken dat zy waar zijn. Maar wat zal ik eindelijk hier uit besluiten? te weten dit, dat, zo de voorwerpige dadelijkheit van enige uit mijn denkbeelden zo groot is, dat ik zeker ben dat de zelve noch vormelijk, noch uitstekentlijk in my is, en dat ik zelf dieshalven d'oorzaak van des zelfs denkbeelt niet kan zijn, hier uit nootzakelijk volgen moet dat ik niet alleen in de werrelt ben, maar dat er noch enig ander ding wezentlijk is , 't welk oor-zaak van dit denkbeelt is. Maar indien geen zodanig denkbeelt in my gevonden wierd, zo zou ik heel geen bewijs hebben, dat my van de wezentlijkheit van enig ding, dat van my verscheiden is, verzekerde: want ik heb hen alle naerstiglijk nagevorscht , en tot noch toe geen ander konnen vinden. 
      Maar uit deze mijn denkbeelden (behalven de geen, die my aan my zelf vertoont, van de welk hier geen zwarigheit kan zijn) is ‘er een , die God, anderen die lighamelijke en onbezielde dingen, anderen die engelen, anderen die beesten, en eindelijk anderen, die andere menschen, my gelijk, vertonen. Wat de denkbeelden aangaat , die andere menschen, of beesten, of engelen vertonen, ik bevat lichtelijk dat dezen uit de mengeling en samenzetting der andere denkbeelden, die ik van de lighamelijke dingen, en van God heb, gemaakt konnen worden, schoon er geen andere menschen behalven my, geen beesten, en geen engelen in de werrelt waren. Maar wat de denkbeelden der lighamelijke dingen aangaat , ik vind daar in niets, 't welk zo groot is, dat het niet van my schijnt te konnen komen. Want indien ik het dieper inzie, en hen bezonderlijk, gelijk gister het denkbeelt van 't was, onderzoek, zo 



bevind ik dat ‘er zeer weinig dingen zijn, die ik in hen klarelijk en onderscheidelijk bevat, te weten de grootheit, of d'uitstrekking in langte, breette en diepte; de gestalte die uit d'eindiging van deze uitstrekking spruit; de gelegenheit, die zy naar hun verscheide gedaanten onder malkander houden, en de beweging, of de verandering van deze gelegenheit, daar men noch de zelfstandigheid , gedurigheit en 't getal byvoegen kan. Maar d’andere dingen, als het licht, de verwen, klanken, reuken, smaken, hitte en koude , en d'andere rakelijke hoedanigheden, komen niet, dan zeer verwardelijk en duisterlijk, in mijn denking, ja zodanig, dat ik ook niet weet of zy waar of valsch zijn, dat is of de denkbeelden, die ik daar af heb, denkbeelden van enige dingen, of niet van dingen zijn. Want hoewel ik een weinig te voren aangemerkt heb dat de ware of vormige valsheit niet, dan in d'oordelen, gevonden kan worden, zo is ‘er echter warelijk enige andere stoffelijke valsheit in de denkbeelden, als zy het ding niet als het ding vertonen: tot een voorbeelt; de denkbeelden, die ik van de hitte en koude heb, zijn zo weinig klaar en onderscheiden, dat ik van hen niet kan leren of de koude alleenlijk



een ontbeering van de hitte, dan of de hitte een ontbeering van de koude is, dan of zy beide dadelijke hoedanigheden, of geen van beide zulks zijn. En dewijl’er geen denkbeelden, dan van dingen, konnen wezen, en indien het waar is dat de koude niets anders is, dan een ontbeering van de hitte,zo kan het denkbeelt, dat dit als iets dadelijk en stellig vertoont, met recht valsch genoemt worden : en dus ook met d'anderen. 't Is niet nodig dat ik hier toe enig ander vinder, als my zelf, ophaal ; want indien zy valsch zijn, dat is geen dingen vertonen, zo versta ik door het naturelijk licht, dat zy van niets voortkomen, dat is dat zy om geen andere oorzaak in my zijn, dan om dat 'er iets aan mijn natuur ontbreekt, en om dat zy niet heel volmaakt is. Maar indien zy waar zijn, zo kan ik niet zien waarom zy niet van my zelf zouden konnen wezen, vermits zy zo weinig dadelijkheit aan my vertonen , dat ik dit ook niet van het niets zijn onderscheiden kan. Maar wat degenen aangaat, die in de denkbeelden der lighamelijke dingen klaar en onderscheiden zijn, enigen daar af heb ik , zo 't schijnt, van mijns zelfs denkbeelt konnen lenen, namelijk de zelfstandigheit , during, getal, en andere diergelijke dingen.



Want als ik denk dat de steen een  zelfstandigheit is, of een ding, dat bequaam is is van zich zelf te bestaan, en dat ik ook een zelfstandigheit ben, schoon ik bevat dat ik een denkend, en niet uitgestrekt ding ben , en dat de steen een uitgestrekt, en geen denkend ding is , en dat 'er dieshalven een grote verscheidenheit tusschen deze beide begrippen is, zo schijnen zy echter hier in, dat zy zelfstandigheden zijn, over een te komen : en ook als ik begrijp dat ik nu ben, en gedenk dat ik voor dezen enige tijt geweest heb , en als ik verscheide denkingen heb, welkers getal ik versta, zo verkrijg ik de denkbeelden van de during, en van 't getal, de welken ik daarna tot alle andere dingen, die ik begeer, kan overvoeren. 
      Maar alle d'andere dingen , daar af de denkbeelden der lighamelijke dingen te zamen gezet worden, namelijk d'uitstrekking, gestalte, gelegenheit en beweging, zijn niet vormelijk in my besloten, dewijl ik niets anders ben, dan een denkend ding. Doch om dat zy alleenlijk zekere wijzen van zelfstandigheit zijn , maar ik zelf zelfstandigheit, zo schijnen zy uitsteekentlijk in my begrepen te konnen zijn. 
      Daar is dieshalven niets overig, dan Gods denkbeelt,
in 't welk aan te mer-ken staat of er iets is, dat niet van my heeft konnen voortkomen. By Gods naam versta ik een oneindelijke, onafhangelijke, ten hoogsten verstandelijke, en ten hooghste machtige zelfstandigheit, en van de welke zo wel ik zelf, als 't ander , zo 'er iets is, dat bestaat, geschapen is. Alle welke dingen zeker zodanig zijn, dat hoe ik die naerstiglijker aanmerk, hoe zy minder schijnen van my alleen voorgebracht te konnen wezen. Men moet dan uit deze voorverhaalde dingen besluiten dat God nootzakelijk wezentlijk is : want hoewel het denkbeelt der zelfstandigheit om deze oorzaak in my is, dat ik zelfstandigheid ben, ben, zo zal zal 't echter daarom geen denkbeelt van een oneindige zelfstandigheit zijn, dewijl ik zelf eindig ben , zo't niet van enige zelfstandigheit, die warelijk oneindig is, voortquam. 
      Ik moet ook niet achten dat ik 't oneindig niet begrijp door een waar denkbeelt, maar alleenlijk door d'ontkenning van 't eindig; gelijk ik de rust en duisternis door d'ontkenning van beweging en licht bevat. Want ik beken klarelijk dat ‘er meer dadelijkheit in d'oneindige, dan in d'eindige zelfstandigheit is, en dieshalven dat in my in eniger wijze eer is de bevatting van ’t onein-dig, dan van 't eindig, dat is van God, dan van my zelf. Want door wat middel zou ik verstaan dat ik twijffel, en dat ik begeer, dat is dat iets aan my ontbreekt, en dat ik niet geheel volmaakt ben, zo 'er geen denkbeelt van een volmaakter wezen in my was, uit welks vergelijking ik mijn gebreken beken?
      Men kan ook niet zeggen dat misschien dit denkbeelt van God stoffelijk valsch is, en dat het dieshalven van niets kan wezen, gelijk ik een weinig te voren van de denkbeelden der hitte en koude, en van diergelijke dingen aangemerkt heb. In tegendeel, dewijl het zeer klaar en onderscheiden is , en meer het voorwerpige dadelijkheit, dan enige andere, begrijpt, zo is ‘er niets, dat van zich meer waar is, en in 't welk minder vermoeden van valsheit gevonden word. Ik zeg dan dat dit denkbeelt van een opperste volmaakt en oneindig wezen meest waar is : want hoewel men misschien verdichten kan dat zodanig een wezen niet wezentlijk is, zo kan men echter niet verdichten dat des zelfs denkbeelt niets dadelijk aan my vertoont, gelijk ik te voren van 't denkbeelt der koude gezegt heb. 
      Maar dit denkbeelt is ook zeer klaar en onderscheiden: want al 't geen, dat ik klarelijk en onderscheidelijk begrijp,



dat dadelijk en waar is, en dat enige volmaaktheit meêbrengt, is geheel in dit denkbeelt besloten. Dit verhindert niet, dat ik 't oneindig niet versta, of dat ‘er ontellijke andere dingen in God zijn, die ik niet verstaan, en misschien ook met geen gedachten in eniger wijze bereiken kan: want d'aart van 't oneindig is, dat het van my, die eindig ben, niet begrepen word. 't Is my genoech dat ik dit versta , en dat ik oordeel dat alle de dingen, die ik klarelijk begrijp, en die ik weet dat enige volmaaktheit aanbrengen, ( en ook misschien ontellijke andere dingen, die ik niet weet) of vormelijk of uitsteekentlijk in God zijn , zo dat het denkbeelt, 't welk ik van hem heb , het waarste, klaarste en onderscheidelijkste van allen is, die in my zijn. 
      Maar ik ben misschien iets groter, dan ik versta, en alle deze volmaaktheden, die ik aan God toeëigen, zijn misschien in my, door enige macht, schoon zy zich noch niet vertonen, en tot daat gebracht worden : want ik bevind dat mijn kennis allengs vermeerdert, en ik zie niets, 't welk haar beletten kan zonder einde meer en meer toe te nemen; en ook niet waarom ik, als mijn kennis dus vermeerdert, door des zelfs middel niet alle d'andere volmaaktheden



van God verkrijgen kan, en eindelijk meê niet waarom de macht tot deze volmaaktheden, zo zy in my is, niet genoech zou zijn om der zelver denkbeelt voort te brengen. Niets hier af kan echter zijn : want voor eerst, hoewel het waar is dat mijn kennis by trappen toeneemt, en dat 'er in macht veel dingen in mijn zijn, die noch niet in daat zijn, zo behoort echter niets hier af tot Gods denkbeelt, in 't welk geheel, niets machtelijk is, om dat, zo dit allengs toeneemt, zulks een zeker bewijs van onvolmaaktheit is. Wijders, schoon mijn kennis altijt meer en meer toeneemt,zo versta ik nochtans dat zy daarom niet oneindig in daat zal worden, om dat men nooit zo verrekoomt, dat zy niet tot groter aanwas bequaam is. Maar ik acht God zodanig oneindig in daat , dat men niets aan zijn volmaaktheit zou konnen byvoegen. Eindelijk ik versta dat het voorwerpig zijn van een denkbeelt niet van een machtelijk zijn alleen, 't welk, om eigentlijk te spreken, niets is, maar alleenlijk van een doenelijk of vormelijk zijn voortgebracht kan worden. 
      En zeker, in dit alles is niets, 't welk, naerstiglijk aangemerkt, door 't naturelijk licht niet baarblijkelijk is. Maar dewijl ik, om dat ik niet zo naerstiglijk op-merk,en om dat de beelden der zinnelijke dingen mijn geest stomp maken, niet zo vaerdiglijk gedenk waarom het denkbeelt van een wezen, volmaakter dan 't mijne , nootzakelijk van enig wezen moet voortkomen, dat warelijk volmaakter is, zo lust 'et my wyder t'onderzoeken, of ik zelf, dit denkbeelt hebbende, zou konnen wezen, indien zodanig een wezen niet wezentlijk was. Van wie zou ik dan zijn? van my zelf, of van mijn ouders, of van alle andere dingen, min volmaakt dan God: want daar is niets volmaakter als hy; en men kan ook niets zo volmaakt bedenken of verdichten. Nu, indien ik van my zelf was, zo zou ik niet twijffelen, niet wenschen; en zo zou ook niets aan my ontbreeken: want ik zou alle volmaaktheden, van de welken enig denkbeelt in my is, aan my gegeven hebben, en zelf dus God zijn. Ik moet ook niet denken dat de dingen, die my ontbreeken, misschien zwarelijker te verkrijgen zijn, dan de genen, die ik alreê in my heb. In tegendeel, 't is klaarblijkelijk dat ik, dat is een denkend ding, of een denkende zelfstandigheit, zwarelijker uit niets te voorschijn kon komen, dan de kennissen veler dingen, die ik niet ken, en die alleenlijk toevallen van deze zelfstan-digheit zijn, te verkrijgen. Zeker, indien ik dit groter van my had , zo zou ik ten minsten de dingen, die men lichtelijker kan krijgen, niet aan my geweigert hebben, gelijk ook niet enige anderen van de genen,die ik begrijp dat in Gods denkbeelt begrepen zijn : om dat my dunkt dat 'er niets zwaarder te doen is; en indien er iets zwaarder te doen was, zo zou 't zekerlijk my ook zwaarder schijnen, vermits ik 't overige, dat ik heb , van my zou hebben ; dewijl ik bevind dat mijn macht daar in bepaalt word. Wijders, ik zou noch de kracht dezer redenen niet konnen schuwen, schoon ik onderstelde dat ik misschien altijt geweest had, gelijk ik nu ben, als of daar uit volgde dat ik geen stichter van mijn wezentlijkheit behoefde te zoeken: want alle de tijt van mijn leven kan in ontellijke delen gedeelt worden, daar af yder deel geensins aan 't ander hangt. Dieshalven, van dat ik een weinig te voren geweest heb , volgt niet dat ik nu wezen moet, 't en zy dat enige oorzaak my als weêr tot dit ogenblik schept , dat is my bewaart. Want het is klaar en blijkelijk voor de geen die op de natuur van de during merkt, dat heel een zelve macht en doening van node is tot alle dingen voor yder ogenblik, die zy duren, te bewaren ,



als van node zou zijn om de zelven van nieus te scheppen, zo zy noch niet waren: in voegen dat het naturelijk licht ook klarelijk vertoont dat de bewaring en schepping niet verschillen,dan alleenlijk ten opzicht van de reden alleen. Ik heb dieshalven nu aan my zelf te vragen of ik enige kracht heb, door de welke ik te weeg kan brengen dat ik, die alreê ben, een weinig daarna ook wezen zal. Want dewijl ik niets anders ben, als een denkend ding, zo zou ik ten minsten, (dewijl ik nu alleenlijke bestiptelijk van dit deel van my handel, 't welk een denkend ding is) indien zodanige kracht in my was,zonder twijffel zulks mede weten : maar ik bevind geen zodanige kracht, en hier uit bespeur ik zeer klarelijk dat ik van enig wezen, van my verscheiden zijnde, af hang. 
      Maar dit wezen is misschien God niet, en ik kan voortgebracht zijn of van mijn ouders, of van enige andere oorzaken , die min volmaakt zijn dan God: want, gelijk ik tevoren gezegt heb, 't is klaar en blijkelijk, dat er ten minsten zo veel dadelijkheit in d'oorzaak zijn moet, als er in de werking is; en dieshalven , dewijl ik een denkend ding ben, die enig denkbeelt van God in my heb, zo moet men echter, hoedanig een oorzaak men ook van my aan-wijst , nootzakelijk belijden dat die ook een denkend ding is, en 't denkbeelt van alle volmaaktheden heeft, die ik aan God toeëigen. Men kan daar na ook weêr onderzoeken of deze oorzaak van zich , of van een andere oorzaak, is; want indien zy van zich is, zo blijkt uit de bygebrachte redenen dat zy zelve God is, om dat, dewijl zy macht heeft van door zich zelf wezentlijk te zijn, zy ook zonder twijffel macht heeft van in daat alle de volmaaktheden te bezitten, welkers denkbeelt zy in zich heeft, dat is alle de volmaaktheden, die ik begrijp in God te zijn. Maar indien zy van een andere oorzaak is, zo vraagt men weêr op gelijke wijze of deze andere van zich, of van een andere is, tot dat men eindelijk tot d'uitterste oorzaak koomt, die God zal zijn. Want het is klaarblijkelijk genoech dat men hier geen voortgang tot het oneindig stellen kan, voornamelijk dewijl ik hier niet alleenlijk handel van d’oorzaak , die my eertijts voortgebracht heeft, maar voornamelijk van d'oorzaak, die my in deze tegenwoordige tijt bewaart. Men kan ook niet verdichten dat 'er misschien veel deellijke oorzaken te zamen gekomen zijn om my voort te brengen, en dat ik van d'een het denkbeelt van een der volmaaktheden, die ik aan God toeëi-gen , en van een andere het denkbeelt van een andere ontfangen heb , ja zo, dat alle deze volmaaktheden wel ergens in de werrelt gevonden worden, maar niet alle te zamengevoegt in een alleen, die God is. In tegendeel, d' eenheit, enkelheit, of d' onafscheidelijkheit van alle de dingen, die in God zijn, is een der voornaamste volmaaktheden, die ik versta in God te wezen. En zeker, het denkbeelt van deze eenheit van alle Gods volmaaktheden heeft niet in my gestelt konnen worden van enige andere oorzaak, dan van de gene, van de welke ik ook de denkbeelden der andere volmaaktheden heb. Zy heeft ook niet konnen maken dat ik die te zamen gevoegt en onscheidelijk verstaan zou, zo zy ook niet gemaakt had dat ik beken de welken die waren. 
      Eindelijk, wat d'ouders aangaat, hoewel alle de dingen, die ik ooit van hen geacht heb, waar waren, zo bewaren zy my echter niet, en hebben my ook geensins voortgebracht voor zo veel als ik een denkend ding ben : maar zy hebben alleenlijk enige schikkingen in deze stoffe gestelt, in de welke ik oordeel dat ik, dat is mijn geest, die ik nu alleen voor my neem, besloten ben, Dieshalven kan hier van deze dingen geen zwarigheit wezen, maar men moet



volkomentlijk besluiten dat uit dit alleen, dat ik wezentlijk ben, en dat enig denkbeelt van 't volmaaktste wezen, dat is van God, in my is, klaarblijkelijk betoont word dat God ook wezentlijk is. 
      Nu is noch overig dat ik onderzoek hoe ik dit denkbeelt van God ontfangen heb: want ik heb 't niet uit de zinnen getrokken, en 't is my nooit onverwacht toegekomen, gelijk gemenelijk met de denkbeelden der zinnelijke dingen gebeurt, als deze dingen aan d'uitterlijke werktuigen der zinnen voorkomen, of schijnen voor te komen. Dit is ook niets, dat ik verdicht heb, want ik kan er niets afneemen, en ook niets byvoegen, en dieshalven blijft er dat 'et my ingeboren is, gelijk ook het denkbeelt van my zelf my ingeboren is. 
      Zeker, 't is geen wonder dat God, my scheppende, my dit denkbeelt ingedrukt heeft, op dat het als een merk van de werkmeester, in zijn werk ingedrukt, zou wezen. 't Is ook niet nodig dat dit merk enig ding is , van ‘t werk verscheiden. Maar uit dit enige dat God my geschapen heeft, is zeer gelooffelijk dat hy my enigsins naar zijn beelt en gelijkenis gemaakt heeft, en dat ik deze gelijkenis, in de welke Gods denkbeelt



begrepen word, door de zelve macht begrijp, daar door ik zelf van my begrepen word, dat is, als ik mijn verstant naar my zelf keer, dat ik niet alleenlijk versta dat ik een onvolmaakt ding ben, en 't welk van een ander afhangt, en een ding, dat onbepaaldelijk naar groter en groter, of beter dingen tracht: maar ik versta ook dat de geen, van de welk ik afhang, alle deze groter dingen niet alleenlijk onbepaaldelijk en in macht, maar ook dadig onbepaaldelijk in zich heeft, en dieshalven God is. Alle de kracht van't bewijs bestaat hier in, dat ik beken dat het niet kan wezen dat ik, zodanig van natuur zijnde, als ik ben, namelijk Gods denkbeelt in my hebbende, wezentlijk ben, 't en zy God ook warelijk wezentlijk is; namelijk deze God, welks denkbeelt in my is, dat is, die alle deze volmaaktheden heeft, die ik niet kan bevatten, maar enigsins met mijn denking bereiken, en die heel geen gebreken onderworpen is. Uit welke dingen klaar genoech blijkt dat hy geen bedrieger kan wezen, want het naturelijk licht toont blijkelijk dat alle bedroch en bedriegery van enig gebrek afhangt. 
      Maar eer ik dit naerstiglijker onderzoek, en tot de naspeuring der andere waarheden koom, die daar uit konnen



besloten worden, zo lust het my hier enige tijt op d'aanschouwing van God te blijven staan, des zelfs toeëigeningen by my t'overwegen, en de schoonheit van dit onmetelijk licht, zo veel als de kracht van mijn schemerende geest zal konnen verdragen, aan te merken, te verwonderen, en t'aanbidden. Want gelijk wy door 't geloof vertrouwen dat d'opperste gelukzaligheit van 't ander leven in deze enige beschouwing en bespiegeling van de goddelijke Achtbaarheit bestaat, zo bevinden wy ook dat hier uit, schoon minder vol maakt , de grootste vernoeging en wellust, die wy in dit leven konnen ge voelen, ontfangen kan worden.



VIERDE BEDENKING.
Van 't ware en valsche. 

IK heb my in deze dagen zodanig gewent tot mijn geest van de zinnen af te leiden, en zo naaukeuriglijk aangemerkt dat ‘er zeer weinig is, 't welk van de lighamelijke dingen zekerlijk verstaan word, en dat men noch meer van de menschelijke geest, en noch veel meer van God kent, dat ik nu zonder enige zwarigheit mijn denking van d'inbeeldelijke tot de verstandelijke dingen alleen, en van alle stoffe tot de geheimenissen keren zal. En zeker, ik heb een veel onderscheidelijker denkbeelt van de menschelijke geest, voor zo veel hy een denkend ding is, niet in langte, breette, en diepte uitgestrekt, noch iets anders van 't lighaam hebbende, als het denkbeelt van enig lighamelijk ding. En als ik bemerk dat ik twijffel, of dat ik een onvolmaakt ding ben, dat van iets afhangt, zo koomt my te voren een zeer klaar en onderscheide denkbeelt van een onafhangend en volmaakt wezen, dat is van God : en uit dit alleen, dat zodanig een denkbeelt in



my is, of dat ik, dit denkbeelt hebbende, wezentlijk ben, besluit ik zo zekerlijk dat God ook wezentlijk is, en dat van hem yder ogenblik alle mijn wezentlijkheit afhangt, dat ik vertrou dat 'er niets klarelijker, en niets zekerlijker van 't menschelijke vernuft bekent kan worden. My dunkt dat ik alreê een weg zie, door de welk men van deze beschouwing des ware Gods, in de welk alle schatten der wetenschappen en wijsheit verborgen zijn, tot de kennis der andere dingen koomt. 
      Voor eerst beken ik dat het niet geschieden kan dat hy my ooit bedriegt: want in alle bedroch en bedriegery word enige onvolmaaktheit gevonden; en hoewel te konnen bedriegen een bewijs van scherpzinnigheit, of van macht schijnt, zo betuigt te willen bedriegen echter of boosheit , of zwakheit, en koomt dieshalven niet in God. Wyders, ik bevind in my zekere macht van t'oordelen, die ik zekerlijk, gelijk ook d'andere dingen, die in my zijn, van God ontfangen heb, en dewijl hy my niet wil bedriegen, zo heeft hy my die niet zodanig gegeven , dat ik, terwijl ik die recht gebruik, ooit kan dolen. Van deze zaak zou geen twijffeling overig zijn, zo hier uit niet scheen te volgen dat ik dieshalven nimmer kon



dolen: want indien ik al 't geen, dat in my is, van God heb, en indien hy nooit enige macht van te dolen aan my gegeven heeft, zo schijnt het dat ik nimmer dolen kan. En zeker, zo lang als ik alleenlijk op God denk, en my geheel tot hem keer, zo bevat ik geen oorzaak van doling of valsheit: maar als ik weer tot my gekeert ben, zo bevind ik dat ik ontellijke dolingen onderworpen ben; en als ik derzelver oorzaak onderzoek, zo bemerk ik voor my niet alleenlijk een dadelijk en stellig denkbeelt van God, of van 't opperste volmaakte wezen, maar ook, om zo te spreken, een ontkennig denkbeelt van 't niets, of van 't geen, dat van alle volmaaktheit op het veerste af is, en my zo als iets in 't midden tusschen God en 't niets, of tusschen 't opperste wezen en niet wezen gestelt, dat ‘er, voor zo veel als ik van 't opperste wezen geschapen ben, niets in my is, daar door ik bedrogen, of tot doling gebracht word: maar voor zo veel ik ook enigsins aan 't niets, of aan 't niet wezen deelachtig ben, dat is voor zo veel ik het opperste wezen niet ben, en zeer veel dingen aan my gebreken, zo is 't geen groot wonder dat ik bedrogen word. In dezer voegen beken ik zekerlijk dat de doling, voor zo veel zy doling is, niet



iets dadelijk is, dat van God afhangt, maar dat zy alleenlijk een gebrek is, en dat ik dieshalven om te dolen niet enige macht behoef, die my hier toe van God gegeven is, maar dat het gebeurt dat ik hierom dool , dat de macht van 't ware t'oordelen , die ik van God heb, niet oneindig in my is. 
      Maar dit voldoet my noch niet genoech: want de doling is niet een zuivere loghening, maar een beroving of ontbeering van enige kennis, die in my enigsins behoorde te wezen; en als ik op Gods natuur merk, zo dunkt my dat het niet geschieden kan dat hy enige macht in my gestelt heeft, die niet in haar geslacht volmaakt is, of die enige volmaaktheit, die aan haar behoort, derft. Want indien een werkmeester, hoe hy meer ervaren is, volmaakter werken afleevert; wat kan van deze opperste Schepper aller dingen gemaakt worden, dat niet in alle delen volmaakt is? God kon zonder twijffel my zodanig geschapen hebben, dat ik nooit bedrogen wierd: hy wil zonder twijffel ook altijt het geen, dat best is: is 't dan beter dat ik bedrogen, dan dat ik niet bedrogen word? Terwijl ik dit naerstiglijk overweeg, zo koomt my voor eerst in gedachten dat ik my niet moet verwonderen ,



God enige dingen doet, daar af ik de redenen niet kan verstaan; en dat ik dieshalven niet van des zelfs wezentlijkheit hierom heb te twijffelen, dat ik misschien enige andere dingen by ervarentheit zie, zonder te konnen begrijpen waarom en hoe God die doet. Want dewijl ik alreê weet dat mijn natuur zeer zwak en bepaalt, en dat Gods natuur onmetelijk, onbegrijpelijk en oneindig is, zo versta ik hier uit klaar genoech dat hy ontellijke dingen vermag, welkers oorzaak aan my onbekent is, en om deze reden alleen acht ik dat dit geheel geslacht der oorzaken , 't welk men gemenelijk van 't einde of gemerk zoekt, in de natuurkundige dingen geen gebruik heeft. Want ik acht dat ik niet zonder roekeloosheit Gods einden of gemerken naspeuren mag. 
      Ik zie ook dat men, als men onderzoeken wil of Gods werken volmaakt zijn, niet een enig schepsel in 't bezonder, maar de gehele algemeenheit der dingen aanschouwen moet. Want het geen, dat, zo't alleen was, misschien met recht zeer onvolmaakt zou schijnen, is zeer volmaakt, als men 't aanschout gelijk een deel in de werrelt hebbende. En hoewel ik, sedert dat ik van alle dingen heb willen twijffelen , noch niet



zekerlijk bekent heb dat 'er iets, behalven ik en God, wezentlijk is, zo kan ik nochtans, sedert dat ik Gods onmetelijke macht bemerkt heb, ook niet loghenen dat hy veel andere dingen gedaan heeft, of ten minsten zou konnen doen, in voegen dat ik een deel in d'algemeenheit der dingen verkrijg. 
      Wyders, als ik nader tot my ga, en naspeur hoedanig mijn dolingen zijn, die alleen enige onvolmaaktheit in my aanwijzen, zo bemerk ik dat zy van twee oorzaken, die te zamen lopen, afhangen, namelijk van de macht van te kennen, die in my is, en van de macht van te verkiezen, of van de vryheit des wils, dat is van 't vertant,en ook van de wil. Want door 't verstant alleen bevat ik alleenlijk de denkbeelden, van de welken ik oordelen kan, zonder dat men daar in, dus bestiptelijk aangeschout, enige doling, dus eigentlijk genoemt, vind. Want hoewel 'er misschien ontellijke dingen wezentlijk zijn, daar af geen denkbeelden in my gevonden worden, zo mag men echter niet eigentlijk zeggen dat ik daar af berooft ben, maar wel ontkennelijk dat ik hen niet heb ;  om dat ik geen reden kan bybrengen, daar door ik bewijzen kan dat God schuldig was groter macht van te kennen aan my te



geven, dan hy aan my gegeven heeft: en hoe konstig en ervaren een werkmeester ik my ook inbeeld, zo acht ik echter niet dat hy alle zijn werken zo vol maakt behoeft te maken , als hy enigen daar af maakt. Ik kan ook niet klagen dat ik geen genoech grote en volmaakte wil, of vrijheit des wils van God ontfangen heb ; want ik bevind mijn wil zo groot en ruim , dat zy in geen  palen besloten is. En't geen, 't welk my aanmerkenswaerdig schijnt, is dat 'er geen andere dingen zo volmaakt en groot zijn, of ik versta dat zy noch volmaakter en groter konnen wezen.Want indien ik, om een voorbeelt by te brengen , de macht van te verstaan aanmerk, zo beken ik terstont dat zy zeer klein en eindig in my is, en ik vorm dan ook het denkbeelt van een andere veel groter, ja de grootste en oneindige macht, en bevat uit dit zelve, dat ik des zelfs denkbeelden kan maken , dat zy tot Gods natuur behoort. Dus ook, als ik de macht van te gedenken, of van in te beelden, of iets anders, dat gy wilt, onderzoek, zo vind ik heel geen, die ik niet zwak en eng bepaalt in my, en in God onmetelijk versta. De wil alleen, of de vryheit van de wil is 't alleen, die ik zo groot in my bevind, dat ik 't denkbeelt van geen groter bevat: in voegen



dat dit het voornaamste is, door 't welk ik versta dat ik zekere beeltenis en gelijkenis van God vertoon. Want hoewel de wil, of de vryheit van de wil, zonder vergelijking groter in God is, dan in my, zo uit oorzaak van de kennis en macht, die daar aan gevoegt zijn, en haar bestandiger en krachtiger maken, als uit oorzaak van 't voorwerp, om dat zy zich tot meer dingen uitstrekt, zo zal zy, vormelijk en bestiptelijk in zich aangeschout, echter niet groter schijnen, dewijl zy alleenlijk hier in bestaat, dat wy een zelve ding konnen doen, of niet doen, dat is bevestigen of loghenen, volgen of vlieden, of eer hier in alleenlijk, dat wy tot dit, 't welk ons van 't verstant voorgestelt word, te bevestigen of t'ontkennen, te volgen of te vlieden zodanig bewogen zijn, dat wy niet gevoelen van enig uitterlijk gewelt daartoe gedreven te worden. 't Is ook niet van node dat ik, om vry te wezen, tot beide gedreven kan worden: in tegendeel, hoe ik meer naar ‘t een hel , of om dat ik het ware en goede blijkelijk daarin ken, of om dat God het innerlijke van mijn denking zo schikt; hoe ik het vrymoediglijker verkiezen en omhelzen zal. Wantzeker, de goddelijke genade, en de naturelijke kennis verminderen



nimmer de vryheit, maar vermeerderen en versterken haar eer. Maar deze onverschillentheit, die ik bemerk, als geen reden my meer naar d'een, dan naar d'andere zijde drijft, is de laegste trap van de vryheit, en betuigt geen volmaaktheit in de vryheit, maar alleenlijk een gebrek, of zekere loghening in de kennis. Want indien ik altijt klarelijk zag wat waar en goet is, zo zou ik nimmer overwegen wat t'oordelen of te verkiezen is; en dus zou ik, hoewel volkomelijk vry, nochtans nooit onverschillend konnen zijn. 
      Uit deze dingen dan begrijp ik dat de kracht van te willen, die ik van God heb, door zich aangeschout, niet d’oorzaak mijner dolingen is, want zy is zeer ruim , en volmaakt in haar geslacht;  noch ook de kracht van verstaan, want dewijl ik van God heb dat ik versta, zo versta ik zonder twijffel 't geen recht, dat ik versta, zonder dat ik hier in bedrogen kan worden. Waar uit spruiten dan mijn dolingen? Uit dit enige, dat, dewijl de wil zich wijder uitstrekt dan 't verstant, ik de wil niet in de zelve palen hou, maar ook tot de dingen, die ik niet versta, uitstrek; en dewijl hy onverschillend daar toe is, zo wijkt hy lichtelijk van't ware en goede af, en dus word ik bedrogen en zondig. Tot een



voorbeelt, toen ik in deze dingen onderzocht of ‘er iets in de werrelt wezentlijk was, en bemerkte dat hier uit, dat ik dit onderzocht, klarelijk volgde dat ik wezentlijk was, zo moest ik nootzakelijk oordelen dat het geen, 't welk ik zo klarelijk verstont, waar was, niet dat ik van enige uitterlijke macht daar toe gedreven wierd, maar om dat uit een groot licht in mijn verstant een grote toeneiging in de wil gevolgt is; en zo veel te meer heb ik dit van zelf en onbeschroomdelijker gelooft , als ik hier toe minder onverschillentheit in my gevoelde. Maar nu weet ik, voor zo veel als ik enig denkend ding ben, niet alleenlijk dat ik wezentlijk ben, maar my koomt ook te voren zeker denkbeelt van een lighamelijke natuur, en dit doet dat ik twijffel of de denkende natuur, die in my is, of eer die ik zelf ben, een andere is als deze lighamelijke natuur, en of zy beide een zelve ding zijn: en dewijl ik hier onderstel dat ik noch geen reden ken, die my meer tot het een, dan tot het ander overreed, zo ben ik om deze zelve oorzaak onverschillend tot beide te bevestigen, of te loghenen, of ook tot niets van deze zaak t'oordelen. Deze onverschillentheit strekt zich niet alleenlijk tot die dingen uit, van de




welken 't verstant heel geen kennis heeft, maar in 't algemeen tot alle de dingen, die in de zelve tijt, in de welk de wil daar af beraadslaagt, niet klaar genoech van 't verstant bekent worden. Want hoewel gelooffelijke gissingen my naar d'een zijde trekken, zo is de kennis alleen van dat dit alleenlijk gissingen, en geen zekere en ontwijffelijke redenen zijn, genoech om mijn toestemming naar de strijdige zijde te drijven ; 't welk ik in deze dagen genoech bevonden heb, toen ik alle de dingen, die ik eerst als zeer waar had geacht, volkomentlijk ondergestelt heb valsch te zijn, en dit alleenlijk hier om, dat ik bemerkte dat men daar af in eniger wijze kan twijffelen. 
      Voorts, als ik niet klarelijk en onderscheidelijk genoech bevat wat waar is, en dieshalven my van mijn oordeel te geven onthou, zo is 't blijkelijk dat ik recht en wel doe, en niet mis; maar indien ik dat bevestig of ontken, zo misbruik ik de vryheit van de wil; en indien ik my tot het deel, dat valsch is, keer, zo mis ik gehelijk: maar indien ik d'andere zijde verkies, zo geraak ik wel by geval aan de waarheit, doch ik ben echter niet vry van schult, om dat het naturelijk licht aanwijst dat het begrijp van 't verstant altijt voor 't besluit



van de wil behoort te gaan; en in dit misbruik van de vrije wil is d'ontbeering of beroving, die de vorm van de doling gesteld heeft: d'ontbeering, zeg ik, is in de werking, voor zo veel, zy van my uitgaat, maar niet in de macht, die ik van God ontfangen heb, en ook niet in de werking, voor zo veel zy van God afhangt. Want ik heb geen oorzaak van te klagen dat God aan my geen groter kracht van te verstaan, of geen groter naturelijk licht gegeven heeft, dan hy heeft gegeven, om dat 'et het eigen van een eindig en bepaalt verstant is dat ‘et veel dingen niet verstaat, en 't eigen van een geschape verstant dat 'et eindig en bepaalt is. Ik heb dan hem, die nooit iets aan my schuldig was, voor 't geen te danken, dat hy meê gedeelt en geschonken heeft, en niet te denken dat hy my van die dingen, die hy my niet heeft gegeven, berooft, of hen van my afgetrokken heeft. Ik heb ook geen oorzaak van te klagen dat hy aan my een wil, die zich wyder uitstrekt dan 't verstant, gegeven heeft ; want dewijl de wil alleenlijk in een ding, en als in't ondeelbare bestaat, zo schijnt des zelfs natuur niet te lijden dat men iets van haar ontneemen kan, zonder haar geheel te vernietigen , en zeker, hoe zy groter en ruimer is, hoe



ik groter dank aan des zelfs gever verplicht ben. Eindelijk, ik heb ook niet te klagen van dat God my behulpsaam is in 't uitvinden der daden van de wil, of in die oordelen, in de welken ik mis: want alle deze daden zijn heel waar en goet, voor zo veel als zy van God afhangen, en in my is enigsins een groter volmaaktheit hier in, dat ik hen kan uitvinden, dan zo ik niet kan. Maar de derving of beroving in de welke alleen de vormige reden van valsheit en schult bestaat, behoeft niet Gods medewerking, dewijl het geen ding is, en, tot hem, als tot zijn oorsprong, betrokken, geen beroving maar alleenlijk een ontkenning behoort genoemt te worden. Want zeker, in God is geen onvolmaaktheit, schoon hy aan my vryheit geeft van sommige dingen toe te stemmen, en niet toe te stemmen, van de welken hy geen klare en onderscheidelijke kennis in mijn verstant geplaatst heeft; maar 't is zonder twijffel in my een onvolmaaktheit dat ik deze vryheit niet wel gebruik, en dat ik mijn oordeel van de dingen geef, die ik niet , recht versta. 
      Ik zie nochtans dat God lichtelijk had konnen maken dat ik, schoon ik vry bleef, en een eindige kennis had, echter nooit zou dolen, te weten zo hy een



klare en onderscheidelijke bevatting van alle de dingen, daar af ik my ooit beraden zou , aan mijn verstant gegeven had ; of alleenlijk indien hy zo vast in mijn geheugenis ingedrukt had van geen ding ooit t'oordelen, 't welk ik niet klarelijk en onderscheidelijk verstond, dat ik dit nooit vergeten kon: en ik kan wel verstaan dat ik,voor zo veel ik zeker geheel ben, volmaakter zou worden , dan ik nu ben, indien God my zodanig gemaakt had. Maar ik kan dieshalven niet loghenen of daar is in de hele algemeenheit der dingen enigsins een groter volmaaktheit, om dat enige delen daar af niet van dolingen vry, en anderen vry daar af zijn, dan of zy alle volkomentlijk gelijk waren ; en ik heb geen recht van te klagen dat God my tot zulk een staat in de werrelt heeft willen stellen, die niet de voornaamste en volmaakste van allen is, en ook niet van dat, hoewel ik niet van dolingen vry ben door d'eerste middel, die van de blijkelijke bevatting van alle deze dingen hangt, van de welken ons te beraatslagen staat, ik zulks vermag door d'andere middel, die alleenlijk afhangt, dat ik gedenk dat ik my van oordeel te geven onthouden moet, zo dikwijls als er geen blijk van de waarheit is. Want hoewel ik in my deze zwakheit



bevind, dat ik niet altijt aan een en de zelve kennis vast kan blijven, zo kan ik echter door een naerstige en dikwijls herdachte bedenking te weeg brengen dat ik, zo dikwijls als zulks dienstig is, daar aan gedenk, en dus een hebbelijkheit van niet te dolen verkrijg. En dewijl de grootste en voornaamste volmaaktheit van de mensch hierin bestaat, zo acht ik in deze tegenwoordige bedenking niet weinig gewonnen te hebben dat ik d'oorzaak van de doling en valsheit opgespeurt heb. En zeker, daar kan geen ander wezen dan de gene, die ik verklaart heb, want zo dikwijls als ik mijn wil van t'oordelen zodanig bedwing, dat hy zich alleenlijk tot die dingen uitstrekt, die van 't verstant klarelijk en onderscheidelijk aan haar vertoont worden, zo kan 't warelijk niet geschieden dat ik dool, om dat alle klare en onderscheide bevatting buiten twijffel iets is, en dieshalven niet van niets kan wezen , maar nootzakelijk God tot haar stichter heeft, God, zeg ik, die, ten hoogsten volmaakt zijnde, geen bedrieger kan wezen, en dieshalven moet men zonder twijfel besluiten dat zulk een bevatting waar is. Ik heb heden ook niet alleenlijk geleert wat ik schuwen moet om niet te missen, maar ook wat ik doen moet om de waarheit



te verkrijgen; en ik zal haar zekerlijk verkrijgen, zo ik alleenlijk genoechsaam op alle de dingen merk, die ik volmaaktelijk versta, en hen van d'anderen afscheid, die ik met meer verwartheit en duisterheit bevat. Daar in ik voortaan naerstiglijk arbeiden zal.



VYFDE BEDENKING. 
Van de wezentheit der stoffelijke dingen; en weêr van God, dat hy wezentlijk is. 

IK heb noch veel dingen van Gods toevoegingen, en ook van mijn eige natuur, of van de natuur mijns geests t'onderzoeken ; doch ik zal dit misschien tot op een ander tijt sparen. Maar dewijl ik aangemerkt heb wat men doen of laten moet , om de waarheit te verkrijgen, zo dunkt my dat my niets meer drukt, dan te pogen my uit de twijffelingen, in de welken ik in deze voorgaande dagen gevallen ben, te redden, en te bezien of men iets zeker van de stoffelijke dingen kan hebben. 
      Maar eer ik onderzoek of enige zodanige dingen buiten my wezentlijk zijn, zo behoor ik der zelver denkbeelden, voor zo veel zy in mijn denking zijn, t'aanmerken, en te bezien welken van hen onderscheiden,en welken verwart zijn. 
      Onderscheidelijk beeld ik my in deze hoegrootheit, van de Wijsbegerigen gemenelijk verknochte hoegroot-heit genoemt , of d'uitstrekking der hoegrootheit, of eer van 't hoegrote ding in langte, breette en diepte. Ik tel hier in verscheide delen, en geef aan deze delen alle grootheden, gestalten , gelegenheden en plaatselijke bewegingen , en aan deze bewegingen alderhande duringen. 
      Ik heb niet alleenlijk volkome kennis en begrip van deze dingen, dus in 't algemeen aangezien, maar ik, naerstiglijk daar op merkende, bevat ook ontellijke bezonderheden van de gestalten, van 't getal, van de beweging, en van andere diergelijke dingen , daar af de waarheit zo klaar en openbaar is, en zo wel met mijn natuur overeenkoomt, dat, als ik die eerst ontdek, my niet dunkt dat ik iets nieu leer, maar dat ik weêr aan de dingen, die ik te voren wist, gedenk, of dat ik my nu eerst tot die dingen keer, die alreê in my waren, schoon ik mijn gedachten noch niet derwaarts gewent had. 
      't Geen, dat ik hier meest aanmerkenswaerdig acht, is dat ik ontellijke denkbeelden van enige dingen by my bevind, die, hoewel zy misschien geen wezentlijkheit buiten my hebben, echter niet voor niets uitgesproken mogen worden; en die, hoewel ik in mijn vryheit heb van hen te denken of



niet te denken, echter niet van my worden verdicht; maar die hun ware en onveranderlijke naturen hebben. Tot een voorbeelt , als ik my een driehoek inbeeld, schoon er misschien zodanig een gestalte nergens buiten mijn denking is, noch ooit geweest heeft, zo is echter daar in een bepaalde natuur, of wezentlijkheit, of vorm, die onveranderlijk en eeuwig is, niet van my verdicht, noch die van mijn geest afhangt, gelijk hieruit blijkt, dat men verscheide eigenschappen van deze driehoek kan tonen ; namelijk dat des zelfs drie hoeken evengroot zijn als twee rechte; dat de grootste zijde de grootste, hoek ondertogen is, en diergelijke dingen, die ik, 't zy met wil of onwil, nu klarelijk beken, schoon ik te voren, toen ik my een driehoek inbeeldde, nooit daar op gedacht heb; en dieshalven, kan men niet zeggen dat hy van my verdicht is. 
      Dit doet niet ter zaak, dat ik my voorwerp dat ik misschien dit denkbeelt van de driehoek door de werktuigen der zinnen van d'uitterlijke dingen ontfangen heb, namelijk om dat ik somtijts lighamen, een driehoekige gestalte hebbende, gezien heb : want ik kan veel ontellijke andere gestalten bedenken, van de welken men niet ver-moeden kan dat zy ooit door de zinnen ingevallen zijn , en nochtans niet min verscheide eigenschappen, als van de driehoek , vertonen , die zeker alle waar zijn, dewijl ik hen klarelijk ken; en dieshalven zijn zy iets, en geensins niets. Want het is openbaar dat het geen, 't welk waar is, iets is : en ik heb alreê bredelijk getoont dat alle de dingen, die ik klarelijk beken, waar zijn. En hoewel ik die niet betoogt had, zo is echter de natuur van mijn geest zodanig, dat ik niet laten kan hen toe te stemmen, ten minsten terwijl ik die klarelijk bevat. My heugt altijt dat ik, ook voor deze tijt, toen ik noch meest aan de voorwerpen der zinnen vast was, de dingen, die ik klarelijk bekende, te weten van de gestalten, getallen, of van d'andere zaken, die tot de Rekenkonst, of Meetkonst, of in 't algemeen tot de zuivere en afgetrokke Wiskunde behoorden, voor de zekersten van allen gehouden heb. 
      Maar nu, zo uit dit alleen, dat ik uit mijn denking het denkbeelt van enig ding uittrekken kan, volgt dat al 't geen, 't welk ik klarelijk en onderscheidelijk bevat tot dat ding te behoren, warelijk daartoe behoort, kan men hier uit dan ook geen bewijs hebben, daar meê men Gods wezentlijkheit bewijst?



Zeker, ik vind des zelfs denkbeelt, namelijk van 't opperste volmaakte wezen, niet min by my,dan het denkbeelt van enige gestalte of getal. En ik versta niet min klarelijken onderscheidelijk tot zijn natuur te behoren dat hy altijt wezentlijk is, dan dat dit, 't welk ik van enige gestalte of getal kan betonen, warelijk tot de natuur van des zelfs gestalte of getal behoort : en dieshalven, schoon al 't geen, 't welk ik in de voorgaande dagen overgewogen heb, niet waar was, zo behoort ten minsten Gods wezentlijkheit in gelijke trap van zekerheit by my geacht te zijn, als tot noch toe de Wiskonstige waarheden geweest hebben;  hoewel warelijk dit in 't eerst niet zeer klaar is, maar enige schijn van bedroch vertoont. Want dewijl ik gewent ben in alle andere dingen de wezentlijkheit van de wezentheit af te scheiden , zo kan ik my ook lichtelijk vroedmaken dat de wezentlijkheit van Gods  wezentheit afgescheiden, en God dus als niet wezentlijk bedacht kan worden. Maar de geen, die deze dingen naerstiglijker aanmerkt, zal klarelijk bevinden dat de wezentlijkheit niet meer van Gods wezentheit afgescheiden kan worden , als van de wezentheit des driehoeks, dat des zelfs drie hoeken even groot als twee



rechte hoeken zijn,of als van het denkbeelt des bergs het denkbeelt van 't dal: in voegen dat het strijdig is een God te bedenken, (dat is het opperste volmaakte wezen) aan de welk de wezentlijkheit gebreekt, dat is aan de welk enige volmaaktheit ontbreekt, als een berg te bedenken, daar geen dal by is. 
      Maar ik kan geen God zonder wezentlijkheit bedenken, ja niet meer dan een berg zonder dal; en nochtans, gelijk hier uit, dat ik een berg met een dal bedenk, niet volgt dat ‘er enige berg in de werrelt is, zo schijnt hier uit, dat ik God als wezentlijk bedenk, niet te volgen dat God wezentlijk is: want mijn denking legt geen nootdwang op de dingen. En gelijk ik een gevleugelt paert kan bedenken, schoon geen paert vleugels heeft; zo kan ik misschien aan God wezentlijkheit opdichten, schoon er geen God wezentlijk is. Hier schuilt bedroch: want hier uit, dat ik geen berg zonder dal bedenken kan, volgt niet dat er ergens een berg en dal is, maar alleenlijk dat een berg en dal, 't zy dat zy zijn, of niet zijn, niet van malkander gescheiden konnen worden, maar hier uit, dat ik geen God, als wezentlijk, kan bedenken, volgt dat de wezentlijkheit onafscheidelijk van God is, en dieshalven dat hy ware-lijk wezentlijk is, niet om dat mijn denking dat te weeg brengt, of enige nootdwang aan enig ding toeschikt; maar in tegendeel, om dat de noodzakelijkheit van het ding zelve , namelijk van Gods wezentlijkheit, my prangt tot dit te denken: want het staat aan my niet vry God zonder wezentlijkheit (dat is d 't opperste volmaakte wezen zonder d'opperste volmaaktheit ) te bedenken, gelijk het wel vry staat een paert met of zonder vleugels te verdichten. 
      Men moet hier ook niet zeggen dat het nootzakelijk is dat ik een wezentlijke God stel, nadat ik gestelt heb dat hy alle volmaaktheden heeft, dewijl de wezentlijkheit een van zijn volmaaktheden is, maar wel dat mijn eerste stelling niet nootzakelijk heeft geweest: gelijk het niet nodig is te denken dat alle vierzijdige gestalten in een kring ingeschreven konnen worden, want indien ik stelde dat men dit doen kon, zo zou ik ook moeten bekennen dat een scheve ruit in een kring ingeschreven kon worden, vermits die ook een vierzijdige gestalte is, 't welk echter opentlijk valsch is. Want hoewel het niet nootwendig is dat ik ooit tot enige denking van God verval, zo is't echter, zo dikwijls als ik aan 't eerste en opperste



wezen wil denken, en des zelfs denkbeelt als uit de schat van mijn verstant uittrekken, nootzakelijk dat ik daar aan alle volmaaktheden toeëigen, schoon ik hen dan niet alle optel, of op yder in 't bezonder let: en deze nootzakelijkheit is warelijk genoech om my daar na, als ik bemerk dat de wezentlijkheit een volmaaktheit is, met recht te doen besluiten dat het eerste en opperste wezen wezentlijk is: gelijk het niet nootzakelijk is dat ik my ooit een driehoek inbeeld; maar als ik een rechtlinige gestalte, niet meer dan drie hoeken hebbende, wil aanmerken, zo is 't nootzakelijk dat ik daar aan die dingen toeëigen, uit de welken met recht verstaan word dat des zelfs drie hoeken niet groter zijn dan twee rechten, schoon ik dat dan niet bezonderlijk aanmerk. Maar als ik onderzoek welke gestalten in een ront ingeschreven konnen worden, zo behoef ik niet te denken dat alle vierzijdige gestalten van dit getal zijn; ja ik kan dit ook niet verdichten zo lang als ik niets wil ontfangen, dan't geen, dat ik klarelijk en onderscheidelijk versta. En dieshalven is er groot verschil tusschen dusdanige valsche stellingen, en de ware denkbeelden , die my ingeboren zijn, daar af 't eerste en voornaamste



Gods denkbeelt is. Want zeker, ik beken op veelderhande wijzen dat dit geen verdichtsel is , 't welk van mijn denking afhangt, maar het beelt, van een ware en onveranderlijke natuur: voor eerst, om dat ik geen ander ding kan bedenken, aan welks wezentheit de wezentlijkheit behoort, dan God alleen; daar na, om dat ik geen twee of meer dusdanige Goden verstaan kan; en genomen dat 'er nu een wezentlijk is, zo zie ik klarelijk dat hy te voren van eeuwigheit geweest moet hebben, en in eeuwigheit blijven zal; eindelijk om dat ik in God veel andere dingen begrijp, daar ik niets aftrekken, of hen veranderen kan. 
      Maar wat bewijsreeden ik eindelijk gebruik, zy zal doch altijt hier op uit komen, dat deze dingen alleen, die ik klarelijk en onderscheidelijk bevat, my volkomentlijk overreden. En hoewel van de dingen, die ik dus bevat; veel aan yder klaar en kennelijk zijn, en anderen niet ontdekt worden, dan van de genen, die hen van naderby aanschouwen, en naerstiglijk naspeuren, zo worden zy echter alle , na dat zy ontdekt zijn, d'een zo zeker als d'ander gehouden. Tot een voorbeelt , hoewel niet zo licht in een rechthoekige driehoek blijkt dat het vierkant van de gront 



met de vierkanten der zijden gelijk is, als dat deze gront des zelfs grootste hoek ondertogen word, zo word het echter niet min gelooft na dat het eens waar bevonden is. Wat God aangaat, zeker, indien ik niet in vooroordelen gedompelt lag, en indien de beelden der zinnelijke dingen mijn denking niet geheel bezet hadden, zo zou ik niets eer, of niets lichtelijker bekennen: want wat is er van zich zelf klaarder , dan dat ‘er een opperste wezen is, of dat ‘er een God wezentlijk is, aan welks wezentheit alleen de wezentlijkheit behoort? En hoewel ik, om dit te bevatten, een naerstige opmerking behoefde, zo ben ik echter nu niet alleenlijk hier af zo zeker, als van al 't geen, 't welk het zekerste schijnt; maar ik bevind ook dat de zekerheit der andere dingen hier aan zodanig vast is, dat men zonder dit nooit iets volmaaktelijk kan weten. 
      Want hoewel ik van natuur zodanig ben, dat, zo haast als ik iets zeer klarelijk en onderscheidelijk bevat, ik my niet onthouden kan van dat voor zeker t'achten, zo kan men echter (omdat ik ook zodanig van natuur ben dat ik de geest niet altijt aan een zelve ding gevest kan houden, om dit klarelijk te bevatten, en dat ik dikwijls aan een oordeel denk, dat ik te voren gedaan heb, zon-der meer op de redenen te merken, om de welken ik iets zodanig geoordeelt heb) andere redenen bybrengen, die my , zo ik geen kennis van God had, lichtelijk van gevoelen zouden doen veranderen, en dat ik dus nooit van enig ding een ware en zekere wetenschap, maar alleenlijk een zwervende en veranderlijke waan zou hebben. Als ik, tot een voorbeelt, de natuur van de driehoek aanmerk, zo bevind ik, die de beginselen van de Meestkonst geleert heb, klarelijk dat des zelfs drie hoeken met twee rechte gelijk zijn ; ik kan aan de waarheit hier af niet twijffelen, zo lang als ik op des zelfs betoging merk, maar zo haast als ik mijn verstant daar afgekeert heb, zo kan echter, schoon my noch heugt dat ik het klarelijk begrepen heb, lichtelijk gebeuren dat ik twijffel of het waar is, indien ik geen kennis van God heb. Want ik kan my vroedmaken, dat ik zodanig van natuur gemaakt ben, dat ik somtijts in die dingen dool, die ik meen klarelijkst te bevatten, voornamelijk als ik gedenk dat ik veel dingen voor waar en zeker gehouden heb, die ik, door andere redenen bewogen, sedert geoordeelt heb valsch te wezen. 
      Maar na dat ik begrepen heb dat ‘er een God is, en om dat ik ook verstaan heb



dat alle d'andere dingen van hem afhangen , en hy geen bedrieger is, en daar uit heb besloten dat alle de dingen, die ik klarelijk en onderscheidelijk bevat, nootzakelijk waar zijn, zo kan men, schoon ik niet meer op de redenen merk, om de welken ik dit waar heb geoordeelt,als ik alleenlijk gedenk dat ik 't klarelijk en onderscheidelijk deurzien heb, geen strijdige reden bybrengen, die my tot twijffelen aandrijft; maar ik heb hier af een ware en zekere wetenschap: en niet alleenlijk hier af, maar ook van alle d'andere dingen, die ik, gelijk my heugt, eens betoogt heb, gelijk van de Meetkonstige en diergelijke dingen. Want wat zal men my nu voorwerpen? zodanig gemaakt te zijn, dat ik dikwijls faal?" Maar ik weet alreê dat ik in 't geen, 't welk ik klarelijk versta , niet missen kan. Heb ik eertijts niet veel dingen voor waar en zeker gehouden, die ik sedert valsch bevonden heb ? Maar ik had noch geen van deze dingen klarelijk en onderscheidelijk begrepen, en, noch onkundig in deze regel van de waarheit, misschien om andere oorzaken gelooft, die ik sedert bevonden heb niet zo vast en krachtig te zijn. Wat zal men dan zeggen? dat ik (gelijk ik onlangs my zelf voorwierp ) misschien slaap? of dat alle de dingen, die ik nu denk, niet meer



waar zijn dan de genen, die my, als ik slaap, voorkomen? Dit brengt noch geen verandering in: want zeker, schoon ik sliep, al't geen, dat zich klaarblijkelijk aan mijn verstant vertoont, is volkomentlijk waar. 
      In dezer voegen bespeur ik klarelijk dat de zekerheit en waarheit van alle wetenschap aan d'enige kennis van de ware God hangt, ja zo dat, eer ik hem kende, ik niets van enig ander ding volmaaktelijk weten kon. Maar nu konnen ontellijke dingen, zo van God zelf, en van d'andere verstandelijke dingen, als ook van de gehele lighamelijke natuur, de welke een voorwerp van de zuivere Wiskonst is,aan my volkomentlijk bekent en zeker zijn.



ZESTE BEDENKING. 
Van de wezentlijkheit der stoffelijke dingen, en dadelijke onderscheiding des geests van 't lighaam.

NU is noch overig dat ik onderzoek of ‘er stoffelijke dingen zijn. Zeker, ik weet ten minsten dat zy, voor zo veel zy ‘t voorwerp van de zuivere Wiskonst zijn,konnen wezen, vermits ik hen klarelijk en onderscheidelijk bevat. God is zonder twijffel machtig alle de dingen,die ik dus machtig ben te bevatten, te maken. Ik heb nooit geoordeelt dat er iets was, 't welk hy niet doen kon, dan alleenlijk hierom dat ik strijdigheit bevond om dat onderscheidelijk te bevatten. Wijders, uit de macht van inbeelden, die ik bevind dat ik gebruik, als ik my in deze stoffelijke dingen oeffen, schijnt te volgen dat zy zijn: want ik, naerstiglijk aanmerkende wat inbeelding is, bevind haar niets anders, dan zekere toepassing van de kennelijke macht aan 't lighaam, dat aan haar innerlijk tegenwoordig is, en dieshalven ook wezentlijk is. 
      Om dit klarelijk te doen verstaan, zo



zal ik eerst onderzoeken wat onderscheit tusschen d'inbeelding en 't zuivere verstant is. Tot een voorbeelt ; als ik my een driehoek inbeeld, zo versta ik niet alleenlijk dat dit een gestalte is, in drie trekken begrepen, maar ik aanschou ook, door de kracht van mijn geest, deze drie trekken als tegenwoordig; en dit is 't geen,dat ik inbeelden noem. Maar indien ik op een Duizenthoek wil denken , zo versta ik ook zo wel dat dit een gestalte van duizent zijden is, als ik versta dat een driehoek een gestalte van drie zijden is : maar ik kan my niet op een zelve wijze deze duizent zijden inbeelden, of hen als tegenwoordig aanschouwen, en hoewel ik dan, volgens de gewoonte van altijt iets in te beelden, zo dikwijls als ik op een lighamelijk ding  denk, misschien enige gestalte verwardelijk voor my vertoon, zo blijkt echter dat die geen duizenthoek is, vermits hy nergens in van de geen verschilt, die ik ook voor my vertonen zou, zo ik op een Tienduizenthoek, of op een andere gestalte van veel zijden dacht, en niet dienstig is om deze eigenschappen te bekennen, door de welken een Duizenthoek van d’andere Veelhoeken verschilt. Maar indien dit een Vijfhoek betrof, zo kan ik ook wel des zelfs gestalte verstaan, gelijk de gestalte van een



Duizenthoek, zonder hulp van d'inbeelding; maar ik kan die ook my inbeelden, te weten met mijn geest aan des zelfs vijf zijden toe te passen, en gelijkelijk op het binnenruim, dat daar inbegrepen is. Ik aanmerk hier klarelijk dat ik, om in te beelden, een bezondere poging des gemoeds behoef, die ik niet tot verstaan gebruik; welke nieuwe poging klarelijk het verschil tusschen inbeelding en zuivere verstaning vertoont. 
      Ik aanmerk ook dat deze kracht van inbeelden, die in my is, voor zo veel zy van de kracht van verstaan verschilt,tot mijns zelfs, dat is tot mijns geests wezentheit niet nodig is: want of schoon ik haar niet had, zo zou ik echter zonder twijffel de zelve blijven, die ik nu ben; daar uit dan schijnt te volgen dat zy van enig ding, dat van my verscheiden is, afhangt. Ik kan ook lichtelijk verstaan dat, zo 'er enig lighaam wezentlijk is, aan 't welk de geest zo verknocht is, dat hy naar zijn believen zich toepast, om dat als t'aanschouwen, het ook geschieden kan dat ik door dit lighaam de lighamelijke dingen inbeeld : ja zodanig, dat deze wijze van denken alleenlijk hier in van de zuivere verstaning verschilt, dat de geest, terwijl hy verstaat, zich enigsins tot zich



zelf keert, en enig denkbeelt van de genen, die in hem zijn, aanschout, en, terwijl hy zich inbeeld, zich naar 't lighaam keert, en daar in iets gelijkvormig met het denkbeelt, dat hy van zich zelf verstaan, of door de zin begrepen heeft, aanschout. Ik versta lichtelijk, zeg ik, dat d'inbeelding dus volmaakt kan worden, zo 't lighaam wezentlijk is: en om dat 'er geen andere wijze, die zo wel past, voorkoomt om die te verklaren, zo gis ik waarschijnelijk hier uit dat het lighaam wezentlijk is; maar alleenlijk waarschijnelijk; en hoewel ik alles naerstiglijk naspeur, zo zie ik echter noch niet dat men uit dit onderscheide denkbeelt van de lighamelijke natuur, die ik in mijn inbeelding vind , enig bewijs kan trekken, 't welk nootzakelijk besluit dat 'er enig lighaam wezentlijk is. 	
      Ik gewen my ook veel andere dingen in te beelden, behalven deze lighamelijke natuur, die een voorwerp van de Wiskonst is; gelijk de verwen, de  klanken, smaken, pijn en diergelijke dingen, maar echter geen zo onderscheidelijk. Doch dewijl ik deze dingen beter door de zin bevat van de welke zy, door hulp van de geheugenis tot d'inbeelding schijnen deurgekomen te zijn, zo zal ik, om bequame-lijker van deze dingen te handelen, ook van de zin spreken, en bezien of ik uit deze dingen, die door deze wijze van denken, de welk ik zin noem, bevat worden, enig zeker bewijs van de wezentlijkheit der lighamelijke dingen kan krijgen. Ik zal dan voor eerst weêr voor my vertonen welken de dingen zijn, die ik te voren, als met de zin bevat, voor waar geacht heb, en waarom ik dit geloofde. Daar na zal ik d' oorzaken overwegen, om de welken ik de zelven sedert in twijffel heb getrokken. Eindelijk zal ik aanmerken wat ik nu daar af te geloven heb. 
      Voor eerst heb ik gevoelt dat ik hooft, handen, voeten en d'andere leden had, uit de welken dit lighaam bestaat, dat ik als een deel van my, of misschien als my geheel, aanschoude. Ik gevoelde ook dat dit lighaam onder veel andere lighamen verkeerde, van de welken het verscheide nuttigheden of hindernissen ontfangen kon; en ik mat deze nuttigheden naar zeker gevoel van vreucht, en de hindernissen naar 't gevoel van de pijn. Ik gevoelde, behalven de pijn en vreucht, ook in my honger, dorst, en andere diergelijke begeerlijkheden; ook enige lighamelijke neigingen tot vreucht, droefheit, gramschap, en tot diergelijke andere hartstochten: maar



van buiten, behalven d'uitstrekking, gestalten en bewegingen der lighamen, gevoelde ik ook in hen hardigheit, hitte, en d'andere rakelijke hoedanigheden; en daarboven licht, verwen, reuken, smaken en klanken, uit welke verscheidenheit ik de hemel,aarde,zeen, en d'andere lighamen van malkander scheidde. En zeker, ik, de denkbeelden van alle deze hoedanigheden aanmerkende, die zich voor mijn denking vertoonden, en die alleen ik eigentlijk en onmiddelijk gevoelde, achtte niet zonder reden dat ik enige dingen gevoelde, die geheel van mijn denking verscheiden waren, namelijk lighamen, van de welken deze denkbeelden voortkomen: want ik bevond dat zy my zonder mijn toestemming toequamen, ja zo, dat ik, schoon ik wilde, geen voorwerp kon gevoelen, zo het niet by 't werktuig van mijn zin tegenwoordig was, en ik moest het gevoelen, als tegenwoordig was. Maar dewijl de denkbeelden door de zin bevat, veel levendiger en uitgedrukter waren, en ook op hun wijze meer onderscheiden, dan enigen van de genen, die ik, met voordacht en wetende te bedenken, verdichtte, of in mijn geheugenis ingedrukt bevond, zo docht my dat zy niet van my zelf konden



voortkomen. Zy moesten dan van enige andere dingen komen; en dewijl ik van deze dingen geen andere kennis had, dan uit deze denkbeelden zelven, zo kon my niets anders in de geest komen, dan dat deze dingen met der zelver denkbeelden gelijk waren. 
      Wyders, dewijl ik gedacht dat ik eer 't gebruik van de zinnen, dan van de reden had gehad, en zach dat de denkbeelden, die ik zelf verdichtte, niet zo uitgedrukt waren als de genen, die ik met de zin bevatte, en ten meestendeel uit der zelver delen te zamen gezet wierden, zo kon ik my lichtelijk overreden dat ik geen denkbeelt in 't verstant had, dat ik niet eerst in de zin had gehad. Ik achtte ook niet zonder dat dit lighaam, 't welk ik door enig bezonder recht het mijne noemde, meer, dan enig ander ding, aan my behoorde: want ik kon daar niet afgescheiden worden , gelijk van d'andere dingen, ik gevoelde in en voor 't lighaam alle begeerlijkheden, en alle hartstochten, eindelijk, ik bemerkte pijn en kitteling van vermaak in des zelfs delen, en niet in anderen, die buiten 't lighaam gestelt zijn. Maar als ik onderzocht waarom ik weet niet uit wat gevoel van pijn, enige treurigheit des gemoeds, en uit het gevoel van kitteling enige bly-schap volgt, of waarom ik weet niet wat trekking van de maag, die ik honger noem, my vermaant spijs, of droogte van de keel drank te nemen, en dus ook met d'andere dingen, zo kon ik geen andere reden daar af vinden, dan om - dat ik dus van natuur geleert ben: want daar is (ten minsten dat ik weet) geen maagschap tusschen deze trekking van de maag, en de begeerte van t’eten, of tusschen de zin van het ding, 't welk pijn inbrengt, en de denking van de treurigheit, uit deze zin gesproten. Maar alle d'andere dingen, die ik van de voorwerpen der zinnen oordeelde, scheen ik van de natuur geleert te hebben: want ik had my eer overreed dat deze dingen dus waren, dan ik enige redenen, daar door dit bewezen zou worden, overwogen had. 
      Maar sedert hebben veel ervarentheden allengs alle 't geloof, dat ik aan mijn zinnen gaf, omgeworpen: want de torens, die van verre ront schijnen, worden somtijts van naby vierkant bevonden ; en zeer grote beelden, op de toppen dezer torens staande, schijnen niet groot in d'ogen der gener, die hen van d'aarde aanschouwen. Ik bevond dan dat in ontellijke andere zodanige dingen d'oordelen der uitterlijke zinnen doolden, en niet alleenlijk der



uitterlijke, maar ook der innerlijke zinnen. Want wat kan ‘er innerlijker zijn, als de pijn? en nochtans heb ik wel van de genen verstaan, diens armen of benen afgesneden waren, dat hen dacht dat zy noch somtijts pijn in dat deel des lighaams gevoelden, daar zy deze leden misten en dieshalven scheen dit ook niet heel zeker in my, dat enig lid pijn in my had schoon ik pijn daar in gevoelde. By deze dingen heb ik noch onlangs twee zeer algemene oorzaken van te twijffelen bygevoegt: d'eerste was dat ik nooit gelooft heb, terwijl ik waak, enig ding te gevoelen, 't welk ik ook niet kan achten in 't slapen somtijts gevoelt te hebben; en dewijl ik niet geloof dat het geen, 't welk my dunkt dat ik in de slaap gevoel, my van dingen, die buiten my zijn, toekoomt, zo zie ik niet waarom ik dit eer van 't geen zou geloven , 't welk my dunkt dat ik in 't waken gevoel. D'andere oorzaak is dat, dewijl ik de Stichter van mijn oorsprong noch niet kende, of ten minsten verdichtte dat ik hem niet kende, ik niets zag, 't welk beletten kon dat ik van natuur zodanig gestelt was, dat ik my bedroog , ook in die dingen, die my de waarlijkste schenen. Wat de redenen aangaat, door de welken ik my 



te voren de waarheit der zinnelijke dingen vroed gemaakt had, ik kan hier op lichtelijk antwoorden. Want dewijl het scheen dat ik van de natuur tot veel dingen gedreven wierd, die de reden afried, zo achtte ik dat men zich niet veel op 't geen, dat van de natuur geleert word, betrouwen moet. En hoewel de bevattingen der zinnen niet van mijn wil afhingen, zo achtte ik echter niet dat men besluiten, moest dat zy van dingen, die van my verscheiden waren, voortquamen, om dat 'er misschien enige macht in my kan wezen, die, schoon noch niet aan my bekent, d'uitwerkster daar af is. 
      Doch nu, na dat ik begin my zelf, en de Stichter van mijn oorsprong beter te kennen, zo acht ik dat ik niet roekeloosselijk alle de dingen moet toelaten, die ik van de zinnen schijn te hebben, maar hen ook niet alle in twijfel moet trekken. 
      Eerstelijk, dewijl ik weet dat alle de dingen, die ik klarelijk en onderscheidelijk versta van God zodanig gemaakt te konnen worden , als ik hen versta,  zo is 't genoech dat ik 't een zonder 't ander klarelijk en onderscheidelijk kan verstaan, om zeker te wezen dat het een van ‘t ander verscheiden is, om dat het ten minsten van God afge-scheiden gestelt kan worden: en daar is niets aangelegen welke macht te weeg brengt dat het verscheiden geacht word. Dieshalven, uit dit zelve, dat ik weet dat ik wezentlijk ben, en dat ik ondertusschen bemerk dat ‘er heel niets anders tot mijn natuur of wezentheit behoort, behalven dit alleen, dat ik een denkend ding ben, besluit ik met recht dat mijn wezentheit in dit enige bestaat, dat ik een denkend ding ben. En hoewel ik misschien (of eer voor zeker, gelijk ik hier na zeggen zal) een lighaam heb, dat zeer eng aan my verknocht is, zo is 't nochtans zeker dat ik warelijk van mijn lighaam onderscheiden ben, en zonder dat wezentlijk zijn kan, om dat ik van d'een zijde een klaar en onderscheide denkbeelt van my zelf heb , voor zoveel ik alleenlijk een denkend, en geen uitgestrekt ding ben, en van d'andere zijde een onderscheide denkbeelt van 't lighaam, voor zo veel het een uitgestrekt, en geen denkend ding is. 
      Ik vind ook in my vermogens van op enige bezondere wijzen te denken, te weten vermogens van in te beelden, en te gevoelen, zonder de welken ik my geheel klarelijk en onderscheidelijk kan verstaan, maar hen niet zonder my, dat is zonder verstandelijke zelf-standigheit, daar zy in zijn: want zy besluiten enige verstaning in hun vormelijke bevatting, daaruit ik begrijp dat zy van my, gelijk de middelen of wijzen van het ding onderscheiden worden. Ik ken ook enige andere vermogens, als die van plaats te veranderen, verscheide gestalten aan te doen, en diergelijke dingen, die niet, ja niet meer dan de voorgaanden, zonder enige zelfstandigheit, daar zy in zijn, verstaan konnen worden, en dieshalven ook niet zonder haar wezentlijk zijn. Maar 't is blijkelijk dat, indien deze vermogens wezentlijk zijn, zy in een lighamelijke of uitgestrekte zelfstandigheit, en niet in een verstandelijke moeten wezen, om dat ‘er enige uitstrekking, en geen volkome verstant in der zelver klare en onderscheidelijke bevatting begrepen word. Wyders, in my is een zeker lijdelijk vermogen van te gevoelen, of van de denkbeelden der gevoelijke dingen t’ontfangen, en te kennen, maar ik kan geen gebruik daar af hebben, 't en zy 'er ook in my, of in een ander, enig doenig vermogen van deze denkbeelden voort te brengen, of uit te werken is. Maar zeker dit vermogen kan in my niet zijn, om dat het te voren geen verstaning onderstelt; en deze denkbeel-den worden dikwijls niet alleenlijk zonder mijn medewerking, maar ook tegen mijn wil, voortgebracht. Daar is dan overig dat dit vermogen in enige zelfstandigheit is , die van my verscheiden is ; en dewijl alle dadelijkheit of vormelijk , of uitsteekentlijk daar in moet wezen , die voorwerpelijk is in de denkbeelden, van dit vermogen voortgebracht, gelijk ik hier voor aangewezen heb, zo is deze zelfstandigheit lighaam, of een lighamelijke natuur, in de welke alle dingen vormelijke begrepen worden , die in de denkbeelden voorwerpelijk zijn , of zy is zekerlijk God , of enig ander schepsel,  edeler dan ‘t lighaam , in ‘t welk zy uitsteekentlijk begrepen word. 
      Maar dewijl God geen bedrieger is, zo is ‘t klaarblijkelijk dat hy niet onmiddelijk door hem zelf deze denkbeelden my inzend, noch ook, door bemiddeling van enig schepsel, in  't welk de voorwerpige dadelijkheit dezer denkbeelden niet vormelijk , maar alleenlijk uitsteekentlijk begrepen word. Want vermits hy heel geen macht om dit te kennen aan my gegeven heeft, maar in tegendeel een grote neiging om te geloven dat deze denkbeelden uit de lighamelijke dingen voortkomen, zo zie ik niet hoe men ver-staan kan dat hy geen bedrieger is, als zy van elders, dan van lighamelijke, dingen voortquamen; en dieshalven moet men bekennen dat de lighamelijke dingen wezentlijk zijn. Zy zijn echter misschien niet alle zodanig wezentlijk als ik hen met de zin bevat, om dat deze bevatting der zinnen in veel dingen zeer duister en verwart is: maar ten minsten moet men belijden dat 'er alle de genen in zijn, die ik klarelijk en onderscheidelijk versta , dat is, in 't algemeen gesproken, alle de genen, die in 't voorwerp van de Wiskonst begrepen worden. 
      Maar wat d'andere dingen aangaat, die of alleenlijk bezonder zijn, als dat de zon zo groot is, of zulk een gestalte heeft, en zo voort, of die niet zo klarelijk verstaan worden, als het licht, de klank, pijn en diergelijke dingen, hoewel zy zeer twijfelachtig en onzeeker zijn, zo toont echter dit, dat God geen bedrieger is, en dat het dieshalven niet mogelijk kan wezen dat 'er enige valsheit in mijn gevoelens gevonden word, 't en zy hy ook de macht van die te verbeteren aan my gegeven heeft, dit, zeg ik, aan my een zekere hoop van de waarheit daar in ook te verkrijgen. En zeker, alle de dingen, die de natuur aan my leert, hebben zonder twijf-fel enige waarheit. Ik versta nu by de natuur, in 't algemeen aangezien, niets anders, dan of God zelf, of de schikking der geschape dingen, van God ingestelt, en by mijn natuur niets anders, dan de behelzing en vergadering van alle de dingen, die God aan my gegeven heeft. 
      Maar daar is niets, 't welk deze natuur uitdrukkelijker aan my leert, dan dat ik een lighaam heb, 't welk niet wel gestelt is als ik pijn gevoel, 't welk spijs of drank behoeft als ik honger of dorst lijd, en diergelijke andere dingen: en dieshalven behoor ik geensins te twijffelen dat 'er niet enige waarheit in is. 
      De natuur leert ook door deze gevoelingen van pijn, honger, dorst, en zo voort, dat ik niet alleenlijk by en tot mijn lighaam ben, gelijk een schipper by en in zijn schip, maar dat ik op 't engste daar aan verknocht, en als deurgemengt ben, ja zodanig, dat ik een enig daar meê uitmaak: want anders, als mijn lighaam gequetst wierd, zou ik , die niets anders ben dan een denkend ding, daarom geen pijn gevoelen, maar deze quetsing alleenlijk door 't verstant begrijpen, gelijk de schipper door 't gezicht bevat als 'er iets in 't schip breekt; en als het lighaam spijs of drank behoeft, zo zou ik zulks



uitdrukkelijk verstaan, en geen verwarde gevoelingen van honger en dorst hebben. Want zeker, deze gevoelingen van honger, dorst, pijn en zo voort, zijn niets anders, dan zekere verwarde wijzen van denken, die uit de vereniging, en als vermenging van de geest met het lighaam spruiten. 
      Wyders, de natuur leert ook aan my, dat er verscheide andere lighamen omtrent mijn lighaam wezentlijk zijn, van de welken ik enigen moet volgen, en d'anderen vlieden. En zeker, dewijl ik zeer verscheide verwen, klanken, reuken, smaken, hitte, hardigheit en diergelijke dingen gevoel, zo besluit ik met recht dat er in de lighamen, van de welken deze verscheide bevattingen der zinnen komen, enige verscheidentheden zijn, die daar op passen, schoon zy misschien daar meê niet gelijk zijn: en dewijl enigen van deze bevattingen aan my aangenaam , en anderen niet aangenaam zijn, zo volgt hier uit zekerlijk dat mijn lighaan, of eer ik in 't geheel, voor zo veel als ik van lighaam en geest tezamen gezet ben, van de lighamen, die omtrent my zijn, verscheide nuttigheden en hindernissen ontfangen kan. 
      Maar daar zijn veel andere dingen, die, schoon het schijnt dat ik hen van de



natuur heb geleert, ik echter niet warelijk van haar, maar van zekere gewoonte van onbedachtelijk t'oordelen, ontfangen heb, en dieshalven kan 't lichtelijk gebeuren dat zy valsch zijn: gelijk dit, dat alle ruimte, in de welke my geheel niets voorkoomt, dat mijn zinnen beweegt, leeg is; dat (om een voorbeelt by te brengen) in een heet lighaam iets volkomentlijk gelijk is met het denkbeelt van de hitte, dat in my is, dat in 't wit of groen de zelve witheit of groenheit is, die ik bemerk, in 't bitter of zoet de zelve smaak, en dus met d'andere dingen: dat de starren, torens, en alle andere afgelege lighamen even zo groot, en zodanig van gestalte zijn, als zy zich voor mijn zinnen vertonen, en andere diergelijke dingen.
      Maar op dat ik in deze zaak alles onderscheidelijk genoech bevatten zou, zo behoor ik naaukeuriglijk te bepalen wat ik eigentlijk versta, als ik zeg dat ik iets van de natuur leer: want ik neem hier de natuur striktelijker, dan voor de samenvatting van alle de dingen, die God aan my gegeven heeft: vermits in deze samenvatting veel dingen begrepen worden, die tot de geest alleen behoren, gelijk dit, dat ik begrijp dat het geen, 't welk gedaan is, niet ongedaan kan worden, en alle d'andere din-gen, die door 't naturelijk licht bekent zijn, van de welken ik hier niet spreek: ook veel dingen, die het lighaam alleen betreffen, gelijk dit, dat het nederwaarts strekt, en diergelijke dingen, van de welken ik ook niet handel, maar alleenlijk van de genen, die van God aan my, als uit geest en lighaam bestaande, gegeven zijn. Dieshalven, deze natuur leert wel aan my die dingen te vlieden, de welken gevoel van pijn aanbrengen, en die te volgen, de welken gevoel van vermaak en diergelijke dingen veroorzaken, maar ik zie niet dat zy aan ons leert dat wy uit deze bevattingen der zinnen zonder voorgaande onderzoek des verstants van de dingen, die buiten ons zijn, iets konnen besluiten, om dat de waarheit hier af te weten alleenlijk aan de geest, en niet aan 't zamengezette schijnt te behoren. Dieshalven, schoon een star geen groter in druk in mijn ogen maakt, dan de vlam van een kleine fakkel, zo is echter daar in geen dadelijke of stellige neiging tot te geloven dat zy niet groter is: doch ik heb dit al zonder reden, en van mijn eerste jaren af geoordeelt. En hoewel ik, het vuur naderende, hitte gevoel, ja dat ik, te dicht daar aan komende, pijn gevoel, zo is'er echter geen reden, die my vroedmaakt dat ‘er in



't vuur iets is, dat met deze hitte gelijk is, gelijk ook niet in deze pijn : maar ik heb alleenlijk reden om te geloven dat 'er iets in is, 't zy wat het ook wezen mag, 't welk deze gevoelingen van hitte of pijn in ons maakt. Wyders, hoewel'er in enige ruimte niets is, 't welk de zinnen beweegt, zo volgt echter daarom niet dat daar in geen lighaam is : maar ik zie dat ik gewent ben in deze, gelijk ook in zeer veel andere dingen, d'ordening van de natuur te verwarren, om dat ik de bevattingen der zinnen, die eigentlijk van de natuur alleen gegeven zijn om aan de geest aan te wijzen welke dingen aan 't zamengezette, daar af hy een deel is, dienstig of ondienstig , en zo verre klaar en onderscheidelijk genoech zijn, gebruik als zekere regels tot onmiddelijk te bekennen wat de wezentheit der lighamen is, die buiten ons zijn, van 't welk zy echter niets, dan zeer duisterlijk en verwardelijk, aanwijzen. Maar ik heb alreê te voren genoech onderzocht hoe het , niet tegenstaande Gods goetheit, gebeurt dat mijn oordelen valsch zijn. Doch hier valt een nieuwe zwarigheit voor omtrent de dingen zelven, die, als om te volgen of te vlieden, van de natuur aan my getoont, worden, en ook omtrent d'innerlijke 



zinnen, in de welken ik, zo my dunkt, dolingen bevonden heb : gelijk , als iemant, door d'aangename smaak van enige spijs bedrogen, vergift, daar in verborgen, inneemt. Maar dan word hy alleenlijk van de natuur aangedreven tot dit te begeren in 't welk een aangename smaak is, en niet tot het vergift, 't welk hy heel niet kent, en men kan hier uit niets besluiten, dan dat deze natuur niet alweetende is. 't Welk geen wonder is, om dat, dewijl de mensch een bepaalt ding is, hy geen andere natuur heeft, dan van een bepaalde volmaaktheit. 
      Maar wy dolen ook dikwijls in de dingen, tot de welken wy van de natuur gedreven worden; gelijk, als de genen, die ziek zijn, spijs of drank inneemen, die een weinig daar na schadelijk aan hen zal zijn. Men zou hier misschien konnen zeggen dat zy hier om dolen, te weten om dat hun natuur bedorven is. Maar dit neemt de zwarigheit niet wech, om dat een ziek mensch niet min, dan een gezont mensch, warelijk Gods schepsel is, en dieshalven schijnt het niet min te strijden dat hy van God een missende en dolende natuur zou hebben. En gelijk een uurwerk, van raden en gewichten gemaakt, niet minder naaukeuriglijk alle de wetten van de natuur onderhoud



als het qualijk gemaakt is, en d'uren niet recht aanwijst, dan als de werkmeester dat wel en recht naar zijn wensch getroffen heeft: zo ook, als ik 't lighaam van de mensch aanmerk gelijk zeker gebou, van benen, zenuwen, spieren, aderen, bloet en wel zo gemaakt en te zamen gezet , dat , schoon 'er geen geest in  was,het echter de zelve bewegingen zou hebben, die nu daarin, niet uit het gebied van de wil, en dieshalven niet van de geest, voortkomen, zo zou ik lichtelijk bekennen dat dit daar aan zo naturelijk zou zijn, dat het zo't de waterzucht had, (om eenvoorbeelt by te brengen) droogheit in de keel zou lijden, de welke 't gevoel van dorst aan de geest te kennen geeft, en door deze droogte zijn zenuwen, en d'andere delen zo schikt, dat het drank zou nemen, uit de welk zijn ziekte toeneemt, als het naturelijk is, zo daar in geen gebrek was, door gelijke droogte van de keel bewogen te worden tot drank te nemen, die nut en dienstig daar voor is. En hoewel ik, ziende op 't voorbegrepe gebruik van 't uurwerk, dit mag zeggen, dat het, als 't d'uren niet recht aanwijst, van zijn natuur afwijkt , en op gelijke wijze het gebou van 't menschelijk lighaam aanmerkende als bereid tot de bewegingen, die men gemenelijk daar in vind, ook mag ach-ten dat dit mee van zijn natuur afdwaalt, zo des zelfs keel droog is, als de drank tot des zelfs onderhouding niet vorderlijk schijnt, zo bemerk ik echter genoech dat deze leste aanneeming van de natuur veel van d'ander verschilt: want de leste is niets anders, dan een afnoeming, die van mijn denking afhangt, de welke een ziek mensch en een qualijk gemaakt uurwerk met het denkbeelt van een gezont mensch en welgemaakt uurwerk gelijkt, en die ook uit de dingen spruit, buiten de welken zy gezegt word maar door't eerste versta ik iets dat warelijk in de dingen gevonden word, en dieshalven enige waarheit in zich heeft. 
      Maar zeker, hoewel dit, ten opzicht van 't lighaam, dat de waterzucht heeft, alleenlijk een uitwendige afnoeming is, als men zegt dat des zelfs natuur hier om bedorven is, dat het een droge keel heeft, zonder dat het echter drank behoeft, zo is't echter, als men op 't zamengezette ziet, of op de geest, met zodanig een lighaam verenigt,geen zuivere afnoeming , maar een ware doling van de natuur, om dat zy dorst heeft terwijl de drank zelf aan haar hinderlijk is. Dieshalven blijft hier noch t’onderzoeken hoe Gods goetheit niet belet dat de natuur, dus genomen, bedriegelijk is



      Ik bespeur dan voor eerst hier, dat 'er groot onderscheit tusschen de geest, en 't lighaam is, namelijk hierin, dat het lighaam uit zijn natuur altijt deellijk is, maar de geest heel ondeellijk. Want zeker als ik de geest aanmerk, of my zelf , voor zo veel als ik alleenlijk een denkend ding ben,  zo kan ik in my geen delen onderscheiden, maar ik versta dat ik een enig en geheel ding ben. En hoewel de gehele geest aan 't gehele lighaam vereenigt schijnt, zo bevind ik, schoon ik een been, een arm, of enig ander deel van 't lighaam mis, echter dat my niets van mijn geest afgetrokken is. De machten van te willen, te gevoelen, te verstaan, en zo voort, mogen, ook geen delen daar af genoemt worden, om dat het een en de zelve geest is, die wil, die gevoelt, en die verstaat. Maar in tegendeel, ik kan geen lighamelijk of uitgestrekt ding denken, dat ik met mijn gedachten niet lichtelijk in delen kan verdelen, en hier door versta ik dat het deellijk is : 't welk alleen genoech is om my t'onderwijzen (zo ik het niet genoech van elders wist) dat de geest heel van 't lighaam verscheiden is. 
      Wijders, ik bemerk ook dat de geest niet van alle de leden des lighaams onmiddelijk geraakt kan worden, maar alleenlijk van de harssenen, of misschien



van niet meer, dan van een zeer klein deel daar af, namelijk van dat, in 't welk,  gelijk men zegt, de gemene zin is, die, zo dikwijls als zy op gelijke wijze geschikt is, dat aan de geest meêdeelt,  schoon d'andere leden des lighaams ondertusschen verscheidelijk gestelt konnen zijn gelijk ontellijke ervarenissen bewijzen, die ik hier niet behoef op te halen. 
      Ik bemerk ook dat de natuur des lighaams zodanig is, dat geen deel daar af van een ander deel, een weinig daar af zijnde, bewogen kan worden, of het kan ook op een zelve wijze van yder der delen,die tusschen beiden zijn bewogen worden schoon het geen dat ‘er verste af is, niets doet. Tot een voorbeelt; in een tou A, B, C, D, dat uitgerekt is, zal, zo men aan 't uitterste deel D trekt, d'eerste A niet anders bewogen worden, dan zy bewogen zou worden als men aan B of C tusschen beiden trok, en de leste D onbewogen bleef. Op gelijke wijze heeft, als ik pijn aan de voeten gevoel de Natuurkunde aan my geleert dat dit gevoel geschied door middel der zenuwen, die in de voeten verspreid zijn, de welken, van daar tot in de harssenen , gelijk touwen, uitgespannen, als zy aan de voeten getrokken worden , ook d'innerlijke delen van de harssenen, daar



zy aan raken, trekken, en daar in enige beweging ontsteeken , die van de natuur ingestelt is, om de pijn, als in de voeten zijnde , aan de geest te doen gevoelen. Maar dewijl deze zenuwen deur de schenen, kniejen, lendenen, rug en hals moeten deurgaan, om dus van de voeten tot aan de harssenen te geraken, zo kan gebeuren dat, schoon het deel daar af, dat in de voeten is, niet aangeroert word, maar alleenlijk enig deel tusschen beiden , deze zelve beweging in de harssenen geschied,als door de pijn in de voeten daar in geschieden zou, uit het welk nootzakelijk de geest de zelve pijn moet gevoelen; en desgelijks is van alle d'andere gevoelingen t'achten. 
      Eindelijk bemerk ik ook dat, dewijl van alle de bewegingen, die in dat deel van de harssenen geschieden, 't welk onmiddelijk de geest treft, yder daar af niet dan een zeker gevoel in de geest veroorzaakt, men in deze zaak niet beter kan bedenken, dan dat deze beweging, onder alle de gevoelingen, die zy veroorzaken kan, aan de geest de gene doet gevoelen, die bequaamst en gemeenst is tot de bewaring van 't lighaam, als het in volle gezontheit is. Nu, d'ervarentheit betuigt dat alle de gevoelingen, die de natuur aan ons geg-even heeft, dusdanig zijn; en dieshalven kan men daar in geheel niets vinden, ‘t welk niet Gods macht en goetheit betuigt. Gelijk dus, (om een voorbeelt by te brengen) als de zenuwen, die in de voeten zijn, geweldiglijk, en boven de gewoonte bewogen worden, zo geeft deze beweging der zenuwen , die deur 't merg van de ruggraat tot aan d'innerlijke delen van de harssenen deurgaat, daar aan de geest een teken van iets te gevoelen, namelijk de pijn, als in de voeten zijnde, daar door hy aangeprikkelt word om des zelfs oorzaak, als lastig aan de voeten, zo veel hem mogelijk is, te verdrijven. 't Is wel waar dat God de natuur van de mensch zodanig had konnen schikken, dat deze zelve beweging in de harssenen iets anders aan de geest kon vertonen, namelijk of zich zelve, voor zo veel zy in de harssenen, of voor zo veel zy in de voeten, of in enige andere plaats tusschen beiden is, of eindelijk iets anders: maar daar is niets, dat zo dienstig tot de bewaring van 't lighaam geweewt zou hebben. Op gelijke wijze, als wy drank behoeven, rijst daar uit in de keel enige droogte, die des zelfs zenuwen, en daar door ook d'innerlijke delen van de harssenen beweegt, en deze beweging veroorzaakt aan de geest de gevoeling van dorst, om dat er in



deze gelegentheit niets nutter voor ons is, te weten, dan dat wy drank tot onderhouding der gezontheit behoeven, en dus met d'andere dingen. Uit alle welke dingen zeer klarelijk blijkt dat, niet tegenstaande Gods onmetelijke goetheit, de natuur van de mensch, als van geest en lighaam te zamen gezet, somtijts doolt en bedrogen word. Want indien ‘er enige oorzaak is, die niet in de voeten, maar in enig ander van de leden, deur de welken de zenuwen van de voeten tot, ja ook in de harssenen reiken, de zelve beweging ontsteekt, die gemenelijk ontsteeken word als de voeten qualijk gestelt zijn, zo zal men de pijn als in de voeten gevoelen, en de zin zal naturelijk bedrogen worden, om dat, dewijl een zelve in de harssenen geen andere, dan een zelve gevoeling, aan de geest kan veroorzaken, en zy gewonelijk meer verwekt word uit d'oorzaak, die de voeten quetst, dan van enige oorzaak, die elders is, zo is het eenstemmiger met de reden dat zy eer de pijn van de voeten, dan van enig ander deel aan de geest vertoont. En hoewel de droogte van de keel niet (gelijk gewonelijk gebeurt) hier uit spruit, dat de drank tot de gezontheit des lighaams dienstig is, maar uit enige andere strij-dige oorzaak, gelijk in de waterzuchtige gebeurt, zo is 't veel beter dat zy dan mist, als dat in tegendeel altijt miste, als het lighaam wel gestelt is, en dus met d'andere dingen.
      Zeker , deze bedenking is zeer dienstig, niet alleenlijk om alle de dolingen, die mijn natuur onderworpen is, te bemerken, maar ook op dat ik die lichtelijk zou konnen verbeteren, of mijden. Want gewisselijk, dewijl ik weet dat alle de zinnen omtrent de dingen , die de dienst des lighaams aangaan, veel gemenelijker het ware dan 't valsche aanwijzen, en dewijl ik byna altijt veel van deze zinnen, tot een zelve zaak t'onderzoeken, kan gebruiken, gelijk ook de geheugenis, die de tegenwoordige aan de voorgaande dingen hecht, en daar by 't verstant, dat, alreê alle oorzaken van te dolen deurgezien heeft, zo behoor ik voortaan niet te vrezen dat de dingen, die dagelijks van mijn zinnen aan my vertoont worden, valsch zijn, maar deze bovengeloofelijke twijffelingen der voorgaande dagen zijn te verwerpen, als belachenswaerdig, en voornamelijk deze grootste twijffeling van de slaap, die ik van 't waken niet onderscheidde. Maar nu bemerk ik een zeer groot onderscheit tusschen beide hier in, dat



onze geheugenis nimmer de dromen met alle d'andere doeningen des levens  kan tezamen knopen, gelijk zy de werken van de geen doet, die wakker is. Want zeker, indien iemant, terwijl ik wakker ben, gezwindelijk voor my verscheen,en terstont daarna verdween, gelijk in de dromen gebeurt, te weten zodanig, dat ik niet zag van waar hy quam, noch waar hy heen ging, zo zou ik die eer met recht een spook, of verschijning, in mijn harssenen verdicht, dan een ware mensch achten. Maar als ik deze dingen bemerk, van de welken ik onderscheidelijk weet van waar zy komen, waar zy zijn, en wanneer zy by my verschijnen, en der zelver kennis, zonder enige afbreeking, met het gehele overige leven te zamen knoop, zo ben ik volkomentlijk verzekert dat ik hen niet in droom, maar wakker zie. Ik behoef ook geensins aan der zelver waarheit te twijffelen, zo ik, alle mijn zinnen, geheugenis en verstant te zamen geroepen hebbende om hen t'onderzoeken, van niemant van hen iets versta, dat tegen d'andere dingen strijd. Want hier uit, dat God geen bedrieger is, volgt nootzakelijk dat ik in zodanige dingen niet bedrogen ben. Maar dewijl de nootzakelijkheit der dingen, die gehandelt worden , niet altijt tijt



van zo naaukeurig onderzoek geeft, zo moet men belijden dat het menschelijk leven in de bezondere dingen dikwijls dolingen onderworpen is, en dat men hier uit de zwakheit van onze natuur kan kennen.
