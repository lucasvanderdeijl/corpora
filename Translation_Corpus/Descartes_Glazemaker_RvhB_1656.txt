[Titel: Redenering Van ‘t Beleed, Om zijn Reden wel te beleiden, en de Waarheit in de Wetenschappen te zoekenAuteur: Renatus DescartesVertalers: J.H. GlazemakerUitgever & plaats:Jan Rieuwertsz. AmsterdamJaar: 1656Typer: Elise van SchaikDatum aangemaakt: 09-03-2017]REDENERING Van ‘t BELEED , Om zijn Reden wel te beleiden, en de Waarheit in de Wetenschappen te zoeken.EERSTE HOOFTDEEL.Verscheide Aanmerkingen, die de Wetenschappen betreffen.

HET goed verstant is het beste ter werrelt verdeelt: want yder meent daar af zo wel verzien te wezen, dat de genen zelven, die zwarelijkst in alle andere dingen te vernoegen zijn, zelden meer daar af begeren, dan zy’er af hebben. ‘t Is niet waarschijnelijk dat zy zich alle hier in bedriegen: maar dit betoont eer dat de macht van wel t’oordelen, en ‘t ware van ‘t valsche t’onderscheiden, ( ‘t welk eigentlijk het geen is, dat men goed verstant, of reden noemt ) naturelijk in alle menschen gelijk is ; en dieshalven, dat de verscheidenheit onzer meningen niet koomt van dat sommigen redelijker zijn dan d’anderen, maar alleenlijk van dat wy onze gedachten deur verscheide wegen leiden, en de zelve dingen niet aanmerken. Want het is niet genoech dat men goed van vernuft is ; maar het voornaamste is dat wel aan te leggen. De grootste zielen zijn zo wel bequaam tot de grootste zonden, als tot de grootste deuchden ; en de genen ; die maar langsamelijk gaan, konnen, zo zy altijt de rechte weg volgen, veel meer vorderen dan de genen, die lopen, en daar af verwyderen. Wat my aangaat, ik heb my nimmer ingebeelt dat mijn vernuft in enig ding volmaakter was, als dat van ‘t gemeen ; ja ik heb dikwijls gewenscht dat mijn gedachten zo vaardig, of d’inbeelding zo zuiver en onderscheiden, of mijn geheugenis zogroot, en ook zo tegenwoordig waren, als die van enige anderen: en ik weet geen andere, als deze hoedanigheden, die tot de volmaaktheid van ’t vernuft dienstig zijn. Want wat de reden of ’t verstant aangaat, dewijl die ‘t enige is, dat ons menschen maakt, en van de beesten afscheid, zo wil ik geloven dat zy in yder geheel is, en hier in ‘t gemeen gevoelen der Wijsbegerigen volgen, de welken zeggen dat ‘er geen minder of meerder is, dan in de toevallen, en niet in de vormen, of naturen der ondeelbaren van een zelve gedaante. Ik zal niet schromen te zeggen dat ik meen groot geluk gehad te hebben, om dat ik, van mijn kintsheit af, my in zekere wegen heb gevonden, die my tot bemerkingen en grontreegels hebben gebracht, daar af ik een Beleed heb gemaakt, door ‘t welk, zo my dunkt, ik met trappen mijn kennis kan vermeerderen, en haar allengs tot de hoogste top verheffen, tot de welk de zwakheit van mijn vernuft, en de korte tijt van mijn leven haar zullen konnen toelaten te geraken. Want ik heb’er alreê zodanige vruchten af geplukt, dat, schoon ik in d’oordelen, die ik van my zelf doe, altijt eer naar de zijde van mistrouwen poog te hellen, dan naar die van de verwaantheit, en dat’er, als ik met het oog van een Wijsbegerige de verscheide bezigheden en aanslagen van alle menschen aanschou, byna niet een is, die my niet ydel en onnut schijnt, ik een grote vernoeging ontfang van de vordering, die ik alreê in ‘t onderzoek van de waarheit meen gedaan te hebben, en zodanige hoop voor ‘t aanstaande schep, dat ik, zo onder de bezigheden der menschen, warelijk menschen, enige is, die vastelijk goet en gewichtig is, dan geloven dat het de gene is, die ik verkozen heb. ‘t Kan echter wezen dat ik my bedrieg ;en ‘t is misschien niet, dan een weinig koper en glas, dat ik voor gout en diamanten neem. Ik weet hoe zeer wy onderworpen zijn ons in ‘t geen, dat ons aangaat, te misgrijpen, en ook hoe zeer d’oordelen onzer vrienden ons verdacht behoren te wezen, als zy tot onze jonst zijn. Maar ik zou gaerne in deze Redenering aanwijzen welke de wegen zijn, die ik gevolgt heb, en daar in mijn leven, als in eens schildery, vertonen, op dat yder daar afkan oordelen, en dat, als ik uit het gemeen gerucht de gevoelens, die men daar af zal hebben, versta, dit aan my een nieuw middel om my t’onderwijzen verstrekt, die ik by de middelen zal voegen, de welke ik gewent ben te gebruiken. Mijn voorneemen dan is niet hier het Beleed te leren, dat yder volgen moet om zijn reden wel te beleiden ; maar alleenlijk te tonen op wat wijze ik getracht heb de mijne te beleiden. De genen, die zich bemoejen met leerreegels te geven, moeten zich gaauwer achten dan de genen, aan de welken zy hen geven ; en indien zy’ergens in gebreken, zo zijn zy te lasteren. Maar dewijl ik dit geschrift niet voorstel, dan als een geschiedenis, of, indien gy liever dus wilt, als een fabel, in de welke men, onder enige voorbeelden, die men volgen mag, misschien veel anderen zal vinden, daar af men reden zal hebben om die niet te volgen, zo verhoop ik dat het aan enigen nut zal zijn, zonder aan iemant schadelijk te wezen, en dat zy alle my van mijn vrymoedigheit zullen bedanken. Ik ben van mijn kintsheit af in de letteren opgevoed ; en dewijl men my aansprak dat men door der zelver middel een klare en zekere kennis van al ‘t geen, dat tot het leven nut is, kon krijgen, zo was ik bovenmate begerig om die te leren. Maar zo haast als ik deze gehele loop der leeröeffeningen volleert had, op welks einde men gemeenlijk in de rijg der geleerden ontfangen word, toen veranderde ik geheel van gevoelen: want ik bevond my in zo veel twijffelingen en dolingen belemmert ; dat my docht dat ik, trachtende my t’onderwijzen, geen ander voordeel had gedaan, dan dat ik meer en meer mijn onwetentheit ontdekt had ; en nochtans was ik in een der vermaartste scholen van Europa, daar my docht dat geleerde mannen moesten zijn, zo ‘er in enige plaats van ‘t aardrijk waren. Ik had ‘er al ‘t geen geleert, ‘t welk d’anderen daar leerden, en, niet vernoegt met de wetenschappen, die men aan ons leerde, ik had alle de boeken deurgesnuffelt, de welken van die wetenschappen handelen, die men d’ongemeensten en naaukeurigsten acht, en die in mijn handen hadden konnen komen. Daar by, ik wist wat oordeel d’anderen van my deden ; en ik zag dat men my niet minder dan mijn medeleerlingen achtte, hoewel ‘er alreê enigen onder hen waren, die men schikte om de plaatsen onzer meesters te vervullen. Eindelijk, onze eeuw scheen my zo bloejend en vruchtbaar in goede verstanden, als enige der voorgaanden geweest heeft. Dit deê my vryheit nemen om my zelf naar alle d’anderen t’oordelen, en t’achten dat ‘er geen wetenschap ter werrelt zodanig was, als men my had doen verhopen. Ik liet echter niet na van d’oeffeningen, daar meê men in de scholen bezich is, in achting te hebben. Ik wist dat de talen, die men daar leert, tot verstant der oude boeken nootzakelijk zijn ; dat d’aartigheit der verdichtselen de geest opwekt ; dat de gedenkwaerdige daden der geschiedboeken ‘t gemoed verheffen, en, met onderscheit gelezen zijnde, behulpig zijn om een goet oordeel te maken ; dat het lezen van alle goede boeken als een verkering met d’eerlijkste lieden der voorgaande eeuwen is, die de makers daar af hebben geweest, en ook een geoeffende ommegang, in de welk zy niet, dan de besten van hun gedachten, aan ons ontdekken; dat de Welsprekentheit weêrgadeloze krachten en schoonheden heeft ; dat de Dichtkonst zeer verrukkende lekkernyen en zoetigheden heeft ; dat de Wiskonstenaars zeer scherpzinnige vonden hebben, en die grotelijks konnen dienen, zo om de nieuwsgierigen te vernoegen, als om alle de konsten te verlichten, en d’arbeit der menschen te verminderen ; dat de geschriften, die van de zeden handelen, veel onderwijzingen en veel aanmaningen ter deucht in zich begrijpen, die zeer nut zijn ; dat de Godgeleertheit de hemel leert winnen ; dat de Wijsbegeerte middel geeft om waarschijnelijk van alle dingen te spreken, en zich van de mindergeleerden te doen verwonderen ; dat de Rechtsgeleertheit, geneeskonst, en d’andere wetenschappen eer en rijkdom den genen, die hen plegen, toebrengen ; eindelijk, dat het goet is hen alle, ja ook de waangelovigsten en valschten, onderzocht te hebben, om hun rechte waarde te kennen, en zich te hoeden van daar af bedrogen te worden. Maar ik geloofde dat ik alreê tijts genoech in de talen had versleten, en ook in ‘t lezen der oude boeken, en in hun geschiedenissen en verdichtselen: want het is byna eveneens met de genen van andere eeuwen te verkeren, als te reizen. ‘t Is goet dat men iets van de zeden van verscheide volken weet, om van d’onzen gezondelijker t’oordelen, en op dat wy niet zouden menen dat het geen, ‘t welk tegen onze gewoonten strijd, belachelijk en tegen reden is, gelijk gemenelijk de genen doen, die niets gezien hebben. Maar indien men te veel tijts met reizen deurbrengt, zo word men eindelijk een vreemdeling in zijn lant ; en indien men te nieusgierig naar de dingen is, die in de voorgaande eeuwen gepleegt wierden, zo blijft men gemenelijk zeer onkundig in de genen, die in deze eeuw gedaan worden: daar by, de verdichtselendoen veel uitvallen als mogelijk inbeelden, die echter niet mogelijk zijn. Ja de getrouste geschiedboeken zelven, indien zy de waarde der dingen niet veranderen, of vermeerderen, om hen leeswaerdiger te maken, zo laten zy ten minsten byna altijt de slechtste en minstvermaarde omstandigheden uit, ‘t welk veroorzaakt dat het overige niet zodanig blijkt, als het is, en dat de genen, die hun zeden naar de voorbeelden regelen, die zy daar uit trekken, onderworpen zijn in de sporeloosheden der helden van onze verdichte boeken te vallen, en voorneemens, die hun krachten overtreffen, te bevatten. Ik had de Welspreekentheit in hoge achting, en was op de Dichtkonst verlieft: maar ik dacht dat zy beide eer gaven van de geest, dan vruchten van de leeröeffening waren. De genen, die de krachtigsten van Redenering zijn, en die hun gedachten best overkaauwen, om hen klaar en verstanelijk te maken, konnen altijt het geen, dat zy voorstellen, best aanraden, schoon zy de verachtste taal spraken, en de Redenrijkkonst nooit geleerd hadden: en de genen, die d’aangenaamste vindingen hebben, en de zelven met de meeste çierlijkheit en zoetigheit weten uit te drukken, zouden echter de beste dichters zijn, schoon zy geen kennis van de Dichtkonst hadden. Ik schiep bovenal vermaak in de Wiskonstenaars, om de zekerheit en blijkelijkheit van hun redenen ; maar ik bemerkte hun waar gebruik noch niet, en, wanende dat zy alleenlijk tot de hantwerkskonsten strekten, was verwondert van dat men, dewijl hun grontvesten zo vast en bestandig waren, daar op niets, dat heerlijker was, getimmert had. In tegendeel, ik vergeleek de geschriften der oude heidenen, die van de zeden handelen, by zeer heerlijke en prachtige gebouwen, die alleenlijk op zant en slijk gebout waren: want zy verheffen de deuchden zeer hoog, en vertonen dat zy boven alle ‘t geen, dat in de werrelt is, t’achten zijn, maar zy leren niet genoech hen te kennen ; en ‘t geen, t’ welk zy met zoo heerlijk een naam noemen, is dikwijls niets, dan een ongevoeglijkheit, of een verwaantheit, of een wanhoop, of een vadermoort. Ik eerde onze Godgeleertheit, en trachtte zo zeer, als iemant anders, de hemel te winnen. Maar ik, als een zekere zaak geleert hebbende dat de weg daar toe niet minder voor d’ongeleerden, als voor de geleerden open is, en dat de geopenbaarde waarheden, die daar toe geleiden, boven onz verstant zijn, zou hen niet onder de zwakheden van mijn Redeneringen hebben darren stellen ; en ik dacht dat men, om der zelver onderzoek aan te vangen, en daar in voorspoedig te zijn, enige bovengemene bystant des hemels behoefde, en meer dan mensch te zijn. Ik zal niets van de Wijsbegeerte zeggen, dan dat ik, ziende dat zy van d’uitmuntentste vernuften, die sedert veel eeuwen geleeft hebben, gebout heeft geweest, en dat men echter noch niet enig ding vind, over ‘t welk men niet twistreedent, en ‘t welk by gevolg niet twijffelachtig is, niet verwaantheit genoeg had om te verhopen dat ik daar beter, dan d’anderen, zou varen ; en dat ik, aanmerkende hoe veel verscheide gevoelens van een zelve zaak konnen zijn, die door geleerde lieden beweert worden, zonder dat ‘er ooit meer dan een kan zijn, die waar is, byna al ‘t geen, ‘t welk niet dan waarschijnelijk was, voor valsch achtte. Wat d’andere wetenschappen aangaat, dewijl zy hun beginselen van de Wijsbegeerte ontleenen, zo achtte ik dat men op zo zwakke grontvest niets gebout kon hebben, dat bestandig was: en d’eer en winst, die zy beloven, waren niet machtig om my te nodigen tot hen te leren. Want ik gevoelde my, God zy dank, niet van zulk een stant, die mij verplichtte een ambacht van de wetenschap te maken, om mijn staat te verlichten. En hoewel ‘t mijn ampt niet was, naar d’aart der Cynische Wijsbegerigen, d’eer te verachten, zo maakte ik nochtans weinig werk van deze, die ik niet, dan met een valsche naam, verhoopte te konnen verkrijgen. Eindelijk, wat de quade leringen aangaat, ik waande alreê genoech te kennen wat zy waerdig waren, om niet meer onderworpen te zijn bedrogen te worden, noch door de beloften van een Alchimist, noch door de voorzeggingen van een starrekijker, noch door de bedriegerijen van een tovenaar, noch door de listen, of ‘t gesnak van iemant der gener, die zich uitgeven voor meer te weten dan zy weten. Dieshalven, zoo haast als mijn jaren my toelieten uit d’onderwerping mijner leermeesters te geraken, verliet ik geheel de bezigheit der letteren, en, besluitende voortaan geen andere wetenschap te zoeken als de geen, die ik in my zelf, of in ‘t groot boek des werrelts zou konnen vinden, besteedde ‘t overige van mijn jeucht in ‘t reizen, in de hoven en heiren te bezien, in met lieden van verscheide aart en natuur te verkeren, in verscheide ervarent-heden te bekomen, in my zelf te beproeven in de voorkomingen, die ‘t geval my voorstelde, en overal zulke weerstralingen op de dingen, die zich vertoonden, te maken, dat ik enig nut daar af mogt trekken. Want my docht dat ik veel meer waarheit zou konnen vinden in de redeneringen, die yder doet, aangaande de zaken die hem betreffen, en daar af d’uitgang hem haast daar na zal straffen, zo hy qualijk geoordeelt heeft, als in de redeneringen, die een gelettert man in zijn vertrek doet, aangaande de bespiegelingen, die geen werking voortbrengen, en die geen ander gevolg by hem hebben, dan dat hy misschien zo veel te meer verwaantheit daar uit zal trekken, als zy verder van de gemene zin afgelegen zijn, om dat hy zo veel te meer verstant en konst zal behoren besteed te hebben, in te trachten die waarschijnelijck te maken. Ik had altijt een bovengemene begeerte gehad om te leren het ware van ‘t valsche te onderscheiden, op dat ik klarelyk in mijn werken zou zien, en met zekerheit in dit leven wandelen. ‘t Is waar dat ik, terwyl ik niets deê, dan de zeden der andere menschen t’aanmerken, zeer weinig daar vond om my te verzekeren, en dat ik’er byna zo veel verscheidenheit bemerkte, als ik onder de gevoelens der Wijsbegerigen bemerkt had: in voegen dat het grootste voordeel, ‘t welk ik daar af trok, was dat ik, veel dingen ziende, ( die, hoewel zy aan ons zeer sporeloos en belachelijk schijnen, echter niet nalaten gemenelijk van andere grote volken aangenomen en goet gekend te zijn ) leerde niet van ‘t geen, ‘t welk my alleenlyk door ‘t voorbeelt, en door de gewoonte aangeraden was, zeer vastelijk te geloven. En dus verloste ik allengs my zelf van veel dolingen, die onze naturelijk licht konnen verduisteren, en ons veel minder bequaam maken tot reden te verstaan. Maar na dat ik enige jaren besteed had met my dus in des werrelts boek t’oeffenen, en te trachten enige ervarentheit te verkrijgen, zo besloot ik ook eens my in my zelf t’oeffenen, en alle de krachten van mijn vernuft te gebruiken, in de wegen te verkiezen, die ik behoorde te volgen ; ‘t welk my, zo my dunkt, veel beter gelukte, dan of ik nooit van mijn lant, of van mijn boeken afgeweken was.TWEEDE HOOFTDEEL.De voornaamste Regelen van ‘t Beleed, dat de Schrijver gezocht heeft.Ik was toen in Duitslant, daar de gelegentheit der oorlogen, die noch niet geeindigt zijn, my geroepen had: en toen ik van de kroning des Kaizers weêr naar ‘t heir keerde, hield de winter in zijn begin my in een gewest, daar ik, geen verkering vindende, die my belette, en ook tot mijn geluk geen zorgen of tochten hebbende, die my ontroerden, de gehele dag alleen in een stoof besloten bleef, in de welke ik tijt had om my in mijn gedachten t’onderhouden; onder de welken een der eersten was dat ik bedacht t’aanmerken dat’er dikwijls niet zo grote volmaaktheit in de werken is, die van veel stukken te zamen gezet, en door de hant van verscheide meesters gemaakt zijn, als in de genen, aan de welken een alleen gearbeid heeft. Dus ziet men dat de gebouwen, die een enig Boumeester aangevangen en volëindigt heeft, gemenelijk schoonder en beter geschikt zijn dan de genen, daar aan veel bezich geweest hebben met die te vermaken, en oude muren te gebruiken, die tot andere gemerken gebout waren. In dezer voegen zijn deze oude steden, die in ‘t begin niet meer dan vlekken geweest hebben, en by gevolg van tijt grote steden geworden zijn, gemenelijk zo qualijk verdeelt en afgepast, ten opzicht van deze geschikte plaatsen, die een Vestbouwer naar zijn zin in een vlakte maakt, dat men, schoon men hun gebouwen yder in ‘t bezonder aanmerkt, dikwijls zoo grote of meer konst daar in vind, als in de genen van d’anderen. Doch als men ziet hoe zy gevoegt zijn, hier een groot, en daar een klein, en hoe zy de straten krom en ongelijk maken, zo zou men zeggen dat het eer ‘t geval is, dan de wil van enige menschen, reden gebruikende, die hen dus geschikt heeft. En indien men aanmerkt dat ‘er nochtans van alle tijden enige amptlieden zijn geweest, die last gehad hebben om op de gebouwen der bezondere lieden te letten, op dat die tot verçiering van ‘t gemeen zouden dienen, zo zal men wel bekennen dat men, alleenlijk aan de werken van anderen bouwende, zwarelijk zeer volmaakte dingen kan maken. In dezer voegen beeld ik my in dat de volken, die (eertijts half wilt geweest, en allengs beschaaft zijnde )hun wetten niet gemaakt hebben dan naar de mate dat d’ongelegentheit der misdaden en twisten hen daar toe gedwongen hebben, niet zo wel geregelt konnen zijn als de genen, die, sedert het begin dat zy vergadert zijn, d’instellingen van enig voorzichtig Wetgever onderhouden hebben: gelijk het zeker is dat de Staat van de ware Godsdienst, daar af God alleen de wetten gemaakt heeft, onvergelijkelijk beter dan alle d’anderen geregelt moet zijn. En om van de menschelijke dingen te spreken, ik geloof dat, zo Sparte eertijts grotelijks gebloeit heeft, dit niet heeft geweest uit oorzaak van yder van haar wetten in ‘t bezonder, dewijl veel daar af zeer vreemt waren, ja oock tegen de goede zeden streden ; maar om dat zy, van een alleen gemaakt zijnde, alle tot een zelve einde strekten. Ik dacht dan dat de wetenschappen der boeken, ten minsten der gener, welkers redenen niet dan bewijzelijk zijn, en geen betogingen hebben, allengs uit de gevoelens van veel verscheide menschen te zamen gezet en vergroot zijnde, niet zo na aan de waarheit zijn als d’eenvoudige Redeneringen, die een man van goed verstant naturelijk van de dingen, die zich vertonen, doen kan. Ik bedacht dan ook dat, dewijl wy alle kinderen zijn geweest , eer wy mannen wierden, en lange tijt door onze begeerlijkheden, en Leermeesters, die dikwijls tegen malkander streden, hebben moeten bestiert worden, en zy beide misschien ons niet altij het beste rieden, het byna onmogelijk is dat onze oordelen zo zuiver en bestandig zijn, als zy geweest zouden hebben, zo wy van onze geboorte af het geheel gebruik van onze reden hadden gehad, en altijt door haar alleen geleid waren. ‘t Is waar dat wy niet zien dat men alle de huizen van een stat nedenwerpt, alleenlijk om die op een andere wijze te bouwen, en de straten heerlijker te maken: maar men ziet dat veel menschen hun eigen huizen doen afbreeken, om hen weer te bouwen, ja dat zy somwijlen daar toe gedwongen worden, als de gebouwen in gevaar zijn van uit zich zelven te vallen, en als de grontvesten daar af niet bestandig zijn. Naar welks voorbeelt ik my inbeeldde dat ‘er warelijk geen middel voor een bezonder man zou zijn, om voor te nemen een Staat te hervormen, met alles van de grondvest af te veranderen, en die om te werpen om haar weêr op te rechten ; ook niet het gehele lighaam der wetenschappen, of d’ordening, in de scholen opgerecht, om hen te leren, te hervormen: maar dat ik voor alle de gevoelens, die ik tot aan die tijt in mijn geloof ont-fangen had, niet beter kon doen, als met ernst aan te vangen die daar uit wech te nemen, om daar na anderen, die beter zijn, of de zelven, als ik hen aan ‘t rechtsnoer van de reden gepast zou hebben, daar weêr in te plaatsen. Ik geloofde vastelijk dat ik door deze middel geluk zou hebben om mijn leven veel beter te geleiden, dan of ik ‘t op d’oude grontvesten boude, en mijn steunsel alleenlijk op de beginselen nam, die ik my in mijn jonkheit had laten aanraden, zonder ooit onderzocht te hebben of zy waar waren. Want hoewel ik hier in verscheide zwarigheden bemerkte, zo waren zy echter niet zonder hulpmiddel, noch by de genen te gelyken, die in de hervorming der mindere dingen, de welken ‘t gemeen aan gaan, gevonden worden. Deze grote lighamen, neêrgeworpen, zijnde, zijn al te zwarelijk weêr op te heffen, of, aan ‘t waggelen geraakt, te weêrhouden, en der zelver val moet nootzakelijk zeer ruw zijn. Wijders, wat hun onvolmaaktheden aangaat, zo zy van d’onvolmaaktheit hebben, (gelijk de verscheidenheit alleen, die men onder hen ziet, genoech is om te verzekeren dat ‘er veel af hebben, ) de gewoonte of ‘t gebruik heeft zonder twijfel hen grotelijks verzacht, ja ook veel daar af allengs gemijd, of verbetert, in de welken men niet zo wel door voorzichtigheit verzorgen kon; invoegen datzy eindelijk byna altijt verdragelijker zijn, dan hun verandering zou wezen: even gelijk de grote wegen, die tusschen de bergen kom en omgaan, allengs, door het veelbewandelen zo effen en gemakkelijk worden, dat ‘et veel beter is hen te volgen, dan aan te vangen recht toe aan te gaan met op de toppen der klippen te klauteren, en tot in het diepste der dalen te zakken. Ik kan dieshalven geensins deze verwarde en ongeruste harssenen goetkennen, die, hoewel zy niet, noch door hun geboorte, noch door hun geluk, tot de handeling der gemene zaken geroepen zijn, echter niet nalaten altijt in gedachten enige nieuwe hervorming daar in te maken. En indien ik dacht dat’ er in dit geschrift het minste ding was, door ‘t welk men my van deze zotheit verdacht kon houden, zo zou ik node lijden dat ‘et in ‘t licht quam. Mijn voorneemen heeft zich nimmer wijder uitgestrekt, als te trachten mijn eige gedachten te hervormen, en op een grontvest, die geheel de mijne is, te bouwen. Indien ik, enigsins behagen in mijn werk scheppende, ’t voorbeelt daar af aan u vertoon, zo wil ik echter daarom niemant raden dat te volgen. De genen, die van God met zijn jonsten beter begaaft zijn, zullen misschienhoger voorneemens hebben: maar ik vrees dat dit alrêe te stout voor veel is. Het enig besluit van zich van alle de wanen t’ontslaan, die men te voren in zijn geloof ontfangen heeft, is geen voorbeelt, dat yder behoort te volgen; de hele werrelt bestaat byna niet, dan uit tweederhande vernuften, aan de welken dit geensins past: te weten der gener, die, zich gaauwer achtende dan zy zijn, zich niet konnen wachten van hun oordelen te verroekelozen, en niet genoech gedult hebben om alle hun gedachten by ordening te beleiden; en hier af koomt ‘et dat, zo zy eens de vryheit hadden genomen om van de beginselen, die zy ontfangen hebben, te twijfelen, en van de gemene weg af te wijken, zy nimmer het voetpad, dat men kiezen moet om rechter te gaan, zouden konnen houden, en dat zy alle hun leven verdoolt zouden blijven: en der gener, die, reden, of zedigheit genoech hebbende om t’oordelen dat zy min bequaam zijn om ‘t ware van ‘t valsche t’onderscheiden, dan enige anderen, van de welken zy onderwezen konnen worden, zich zelven eer behoren te vernoegen met de gevoelens van deze anderen te volgen, dan zelven beter gevoelens te zoeken. Wat my aangaat, ik zou zonder twijfel van ‘t getal dezer lesten, zijn geweest, zo ik nimmer niet dan een enig meester had gehad, of zo ik de verschillen, die van alle tijden onder de gevoelens der geleertsten geweest hebben, niet geweten had. Maar na dat ik van de scholen afgeleert had dat men niets zo vreemt en weinig gelooffelijk bedenken kan, ‘t welk niet van iemant der Wijsbegerigen gezegt is; dat ik in ‘t reizen bekent had dat alle de genen, die gevoelens hebben, de welken grotelijks tegen d’onzen stryden, daar om niet woest en onbesuist zijn, maar veel van hen zo grote of meer reden dan wy gebruiken; dat ik aangemerkt had hoe veel een zelve mensch, met zijn zelve geest, sedert zijn kintsheit onder de Franschen of Duitschen opgevoed zijnde, van ‘t geen verschilt, ‘t welk hy wezen zou, zo hy altijt onder de Sinesen of Kanibalen geleeft had, en hoe, tot aan de gedaante onzer klederen, het zelve ding, dat ons over tien jaren behaagt heeft, en dat ons misschien noch eer tien jaren behagen zal, nu sporeloos en belachelijk aan ons schijnt, ja zo, dat de gewoonte en voorgang ons meer aanraad, dan enige zekere kennis, en dat echter de meerderheit der stemmen geen genoechsaam bewijs voor de waarheden is, die een weinig zwaar t’ontdekken zijn, omdat het waarschijnelijker is dat eenmensch alleen hen gevonden heeft, dan een geheel volk: zo kon ik niemant verkiezen, welks gevoelens, zo my dacht, boven die van d’anderen behoren gestelt te worden; en ik vond my als gedwongen aan te vangen my zelf te geleiden.Maar ik, als een man, die alleen, en in de duisternissen wandelt, besloot zo langsamelijk te gaan, en in alle dingen zo grote omzichtigheit te gebruiken, dat, schoon ik niet dan zeer weinig vorderde, ik my ten minsten van vallen wel wachten zou. Ja ik wilde niet beginnen een der gevoelens, die eertijts in mijn geloof hadden konnen insluipen, zonder door de reden daar in gebracht te zijn, geheel te verwerpen, voor dat ik te voren tijts genoech besteed had om het bewerp van ‘t werk, dat ik aanving, te maken, en het ware Beleed te zoeken, om tot de kennis van alle dingen te komen, daar toe mijn verstant bequaam zou zijn. Ik, jonger zijnde, oeffende my, onder de delen van de Wijsbegeerte, in de Redenkonst, en onder de Wiskunde in d’Ontknoping der Meetkonstenaars, en in de Stelreegel ; drie konsten of wetenschappen, die, zo ‘t scheen, iets tot mijn voorneemen behoorden toe te brengen. Maar ik, die onderzoekende, bemerkte dat, zo veel de Redenkonst aangaat, haar sluitreedenen, en ‘t meeste deel van haar andere onderwijzingen meer die nen om aan anderen de dingen, die men weet, te verklaren, of, gelijk de konst van Lullius, zonder oordeel van de dingen te spreken, die men niet kent, dan in hen te leren. En hoewel zy warelijk veel zeer ware en goede leringen in zich begrijpt, zo zijn ‘er echter zo veel anderen onder vermengt, die of hinderlijk, of overtollig zijn, dat ‘et byna zo zwaar is die daar af te scheiden, als een Diana of Minerva van een blok marmarsteen, dat noch niet in ‘t ruig behouwen is, te maken. Voorts, wat d’Ontknoping der ouden, en de Stelreegel der nieuwen aangaat, behalven dat zy zich niet uitstrekken, dan tot zeer afgetrokke zaken, en die buiten alle oeffening strekken, zo is d’eerste altijt zo gebonden aan d’aanmerking der gestalten, dat zy’t verstant niet kan oeffenen, zonder d’inbeelding grotelijks te vermoejen; en in de leste heeft men zich zodanig aan zekere regels, en aan zekere cyffers onderworpen, dat men daar af een verwarde en duistere konst maakt, die de geest belemmert, in plaats van een wetenschap, die hem oeffenen zou. Dit was d’oorzaak dat ik bedacht dat men enige andere middel moest zoeken, die, de voordeelen dezer drie in zich begrij-pende, van hun gebreken vry was. En gelijk de menigte der wetten dikwijls verontschuldigingen aan de misdaden verzorgt, ja zo, dat een staat veel beter geregelt is, als zy, zeer weinig zijnde, daar zeer naau onderhouden worden, zo geloofde ik dat, in plaats van dit groot getal der regelen, daar af de Redenkonst te zamen gezet is, ik aan de vier volgende genoech zou hebben, indien ik maar een vast en bestandig besluit nam van niet eens te missen in hen waar te nemen.D’eerste was nimmer enig ding voor waar aan te nemen, ‘t welk ik niet klaarblijkelijk kende zodanig te zijn; dat is, zorgvuldiglijk de verhaasting, en verrassching te schuwen, en niets meer in mijn oordelen te begrijpen, dan ‘t geen, ‘t welk zich zo klarelijk en onderscheidelijk aan mijn verstant zou vertonen, dat ik geen oorzaak zou hebben om dat in twijfel te trekken. De tweede was yder van deze zwarigheden te delen, die ik in zoveel stukken zou onderzoeken, als geschieden kan, en als nodig zou zijn om hen beter op te lossen. De darde was mijn denkingen in ordening te geleiden, met te beginnen by d’eenvoudigste voorwerpen, en de genen, die lichtste te kennen zijn, om allengs, als by trappen, tot de kennis der gener, die meest tezamen gezet zijn, te klimmen, en met ook ordening onder de genen te stellen, die naturelijk niet d’een voor d’ander gaan. En de leste op alles zo wel te merken, en dat zo naaukeuriglyk over te zien, dat ik verzekert was van niets achter te laten. Deze lange ketenen van gehele eenvoudige en gemakkelyke redenen, die de Meetkonstenaars gemenelijk gebruiken, om tot hun zwaarste betogingen te geraken, hadden my middel gegeven, om my in te beelden dat alle de dingen, die in de kennis der menschen konnen komen, malkander op een zelve wijze volgen, en dat ‘er, indien men zich alleenlijk onthoud van enig daar af voor waar te houden, dat het niet is, en dat men altijt d’ordening behoud, die men behoeft, om hen ‘t een na ‘t ander af te leiden, geen zo verre afgelegen zijn, tot de welken men eindelijk niet kan komen, en geen zo verborgen, die men niet ontdekt. Ik was niet zeer bekommert om te zoeken door welken het van node was te beginnen, want ik wist alreê dat dit door d’eenvoudigsten, en de gemakkelyksten om te bekennen moest geschieden. Ik dan, aanmerkende dat onder alle de genen, die voor dezen de waarheit in de wetenschappen gezocht hebben, de Wiskonstenaars alleenenige betogingen, dat is enige zekere en blijkelijke redenen hebben konnen vinden, twijfelde niet of zy hebben dit door de zelfden onderzocht, hoewel ik geen andere nuttigheit daar af verhoopte, dan dat zy mijn verstant zouden gewennen tot zich met waarheden te voeden, en zich niet met valsche redenen te vernoegen. Ik was echter niet gezint om te trachten alle deze bezondere wetenschappen, die men gemenelijk Wiskonstigen noemt, te leren: en ik, ziende dat, schoon hun voorwerpen verscheiden zijn, zy echter alle overeenkomen, vermits zy daar in niets anders aanmerken dan de verscheide overeenkomingen, of evenredigheden, die daar in gevonden worden, dacht dat het beter was dat ik alleenlijk deze evenredigheden in ‘t algemeen onderzocht, en zonder die t’onderstellen, dan in d’onderwerpen, die dienen zouden om de kennis daar af lichter voor my te maken, ja ook zonder hen enigsins daar aan te verbinden, om hen daar na zo veel te beter aan alle d’anderen, met de welken zy zouden overeenkomen, te gebruiken. Voorts, dewijl ik dacht dat ik, om hen te kennen, somtijts zou behoeven hen yder in ‘t bezonder aan te merken, en somtijts ook alleenlyk t’onthouden, of hen veel te zamen begrijpen, zo dacht ik dat ik, om hen beter in ‘t bezonder t’aanmerken, hen in lijnen behoorde te stellen, om dat ik niets eenvoudiger vond, noch dat ik onderscheidelijker aan mijn inbeelding en zinnen kon vertonen; maar dat ik, om hen te behouden, of veel gelijk te begrijpen, hen door zekere syffers, de kortsten, die men vinden kon, moest verklaren, en dat ik door deze middel al het beste van de meetkonstige Ontknoping, en van de Stelreegel zou ontleenen, en alle de gebreken van d’een door d’ander verbeteren.En zeker, ik dar zeggen dat de naerstige waarneeming van deze weinige leerreegels, die ik verkozen had, zodanige lichtigheit aan my gaf om alle de verschillen, in de welken deze twee wetenschappen zich uitstrekken, t’ontwarren, dat ik in twee of drie maanden, die ik besteedde in hen t’onderzoeken, (van d’eenvoudigsten en algemeensten begonnen hebbende, en yder waarheit, die ik vond, was my een regel, die my daar na diende om anderen te vinden) niet alleenlijk veel te boven quam, die ik eertijts zeer Zwaar geoordeelt had; maer my dacht ook op ‘t einde dat ik besluiten kon, zelf in de genen, die ik niet wist, door welke middelen, en hoe verre het mogelyk was hen op te lossen. Ik zal misschien
hier in niet zeer verwaant schijnen, zo gy aanmerkt dat, dewijl ‘er niet meer dan een waarheit van yder ding is, de geen, die haar vind, zo veel daar afweet, als men daar afweten kan. Tot een voorbeelt, een kint, in de Rekenkonst onderwezen, een optelling volgens zijn regelen gemaakt hebbende, kan zich verzekeren van, aangaande d’inhout, die hy zocht, al ‘t geen gevonden te hebben, dat des menschen geest zou konnen vinden. Want het beleed, dat de ware ordening leert volgen, en naerstiglijk alle d’omstandigheden van ‘t geen, dat men zoekt, tellen, vervaat al ‘t geen, ‘t welk zekerheit aan de regels van de Rekenkonst geeft.Maar ‘t geen, ‘t welk my van dit beleed meest vernoegde, was dat ik daar door verzekert was van in alles mijn reden te gebruiken, indien niet volmaaktelijk, ten minsten op ‘t beste dat in mijn macht was. Daar by gevoelde ik, in ‘t gebruiken van dit beleed, dat mijn geest zich allengs gewende tot zijn voorwerpen klarelijker en onderscheidelijker t’ontfangen, en dat ik, hem aan geen bezondere stoffe onderworpen hebbende, my dietsmaakte dat ik hem zo nuttelijk tot de zwarigheden der andere wetenschappen zou aanleggen, als ik in dien van de Stelreegel gedaan had. Niet dat ik echter daarom alle de genen, die zich zouden vertonen, darde aanvangen ; want dat zou ook tegen d’ordening, die dit beleed voorschryft, geweest hebben: maar ik, acht genomen hebbende dat hun beginselen alle van de Wijsbegeerte ontleent moesten zijn, in de welke ik noch geen zekere beginselen vond, dacht dat ik voor al trachten moest die daar op te rechten, en dat, dewijl dit het gewichtigste ding ter werrelt was, en daar de verhaasting en verrassching meest te vrezen waren, ik niet moest aanvangen zulks te volbrengen voor dat ik een rijper ouderdom bereikt had dan de geen van drieëntwintig jaron, die ik toen had, en voor dat ik te voren veel tijts besteed had in my daar toe te bereiden, zo met uit mijn geest alle de quade gevoelens uit te roejen, die ik ‘er voor die tijt ontfangen had, als met veel ervarenissen te vergaderen, op dat die daar na de stoffe mijner redeneringen zouden zijn, en met my altijt in ‘t beleed t’oefenen, dat ik aan my voorgeschreven had, om my meer en meer daar in te bevestigen.DARDE HOOFTDEEL.Enige regelen van de Zedekonst, die hy uit dit Beleed getrokken heeft.WYders, gelyk het niet genoech is, eer men ‘t huis, daar men woont, begint weêr op te bouwen, dat neêr te werpen, en zich van boustoffen, en van boumeesters te verzorgen, of zich zelf in de Boukonst t’oeffenen, en daarboven zorgvuldiglijk het voorneemen beworpen te hebben, maar zich ook van een andere woning verzien, daar men in de tijt, in de welk men daar aan werkt, bequamelijk gehuisvest kan zijn: zo maakte ik, om in mijn werken niet vlot en wankelbaar te zijn, terwijl de reden my verplichtte zodanig in mijn oordelen te wezen, en om niet te laten van, sedert die tijt af, zo zaliglijk, als ik kon, te leven, een Zedekonst op voorraat, die alleenlijk in drie of vier grontreegels bestont, die ik aan u deelachtig wil maken.D’eerste grontreegel was, de wetten en gewoonten van mijn lant te gehoorzamen, en stantvastelijk de Godsdienst te bewaren, in de welk God my de genade, van sedert mijn kintsheit af onder wezen te zijn, gedaan heeft, en my in alle andere dingen te bestieren volgens de bezadigtste, en minstsporeloze gevoelens, die gemenelijk door de bestgevoelenden der gener, met de welken ik te leven zou hebben, in oefening aangenomen waren. Want ik, van toen af beginnende mijn eige gevoelens voor niets t’achten, om dat ik die alle onderzoeken wilde, was verzekert van niet beter te konnen doen, dan de genen van de bestgevoelenden te volgen, en hoewel er misschien zo rechtzinnigen onder de Persianen of Sinesen zijn, als onder ons, zo dacht my echter dat ‘et het nutste was my naar de genen te regelen, met de welken ik te leven zou hebben; en dat, om te weten welken hun gevoelens warelijk waren, ik eer op ‘t geen, dat zy deden, dan op ‘t geen, dat zy zeiden, moest acht nemen, niet alleenlijk om dat er in ‘t bederf onzer zeden weinig lieden zijn, die al ‘t geen, dat zy geloven, willen zeggen, maar ook om dat veel het zelven niet weten ; want dewijl de werking van de denking, door ‘t welk men een ding gelooft, van degene verschilt, door de welke men bekent dat men ‘t gelooft, zo zijn zydikwijls d’een zonder d’ander. Onder veel gevoelens, gelijkelijk aengenomen, verkoos ik steets de bezadigtsten, zo om dat die altijt de bequaamsten tot het gebruik, en waarschijnelyk de besten zijn, vermits alle overdaat gemenelijk quaat is, gelijk ook om minder van de ware weg af te wijken, indien ik doolde, dan of ik, een der uittersten verkozen hebbende, d’ander had behoren te volgen. Ik stelde bezonderlijk onder d’overmaat alle beloften, door dewelken men iets van zijn vryheit afneemt: niet dat ik de wetten wil verwerpen, die, om in d’onstantvastigheit der zwakke geesten te verzorgen, toelaten, als men enig goed voorneemen heeft, of ook, tot de zekerheit van de handel, enig voorneemen, dat middelbaar is, dat men beloften of bedingen maakt, die verplichten daar by te blijven, maar om dat ik ter werrelt niets zag, dat altijt in een zelve staat bleef, en dat ik voor my in ‘t bezonder aan my beloofde mijn oordelen meer en meer te volmaken, en die niet erger te doen worden. Ik zou dan gedacht hebben een groot misdrijf tegen ‘t goed verstant te doen, zo ik, om dat ik toen iets goet keurde, my verplicht had dat noch daar na voor goet t’achten, als het misschien opgehouden zou hebben goet te zijn, of dat ik op houden zou het zodanig t’achtenMijn tweede grontreegel was zo vast en bestandig, als my mogelijk zou zijn, in mijn werken te blijven, en niet min stantvastelijk de twijfelachtigste gevoelens te volgen, als ik eens een besluit daar op genomen had, dan of zy zeer zeker hadden geweest. Ik volgde hier in de reizigers, die, zich in enig bosch verdoolt bevindende, niet met nu hier en dan daar te zwerven, moeten dwalen, noch min in een plaats blijven, maar altijt zo recht, als zy konnen, naar een zelve zijde gaan, en niet om zwakke redenen van hun genome streek afwijken, schoon misschien in ‘t begin het geval alleen hen die heeft doen verkiezen: want schoon zy door deze middel niet recht naar de plaats gaan, daar zy begeren, zo zullen zy ten minsten eindelijk ergens komen, daar zy waarschijnelijk beter zullen zijn, dan in ‘t midden van een bosch. Dieshalven, dewijl de werken van ‘t leven dikwyls geen uitstel lyden, zo is ‘t een heel zekere waarheit dat, als het niet in onze macht is de waarachtigste gevoelens t’onderscheiden, wy de genen, die bewijzelijkst zijn, behoren te volgen: ja schoon wy geen meer bewijzelijkheit in ‘t een, dan in ‘t ander bemerkten, zo moeten wy echter tot enigen besluiten, en die daar na aanmerken niet als twijfelach-tig, vermits zy met het gebruik overeenkomen, maar als zeer waarachtigh en zeker, om dat de reden, die ons daar toe heeft doen besluiten, zich zodanigh bevind. Dit was sedert bequaam om my van alle berou en knaging te verlossen, de welke gemenelijk de gewetens dezer zwakke en waggelende geesten pijnigen, die zich onstantvastelijk laten leiden tot de dingen als goet aan te nemen, die zy sedert quaat oordeelen.Mijn darde grontreegel was te trachten altijt eer my zelf, dan ‘t geval, te verwinnen, en eer mijn begeerten, dan d’ordening des werrelts te veranderen; en in ‘t algemeen my te gewennen tot te geloven dat er niets is, ‘t welk geheel in onze macht is, als onze denkingen; in voegen dat, als wy in de dingen, die buiten ons zijn, onze best gedaan hebben, al ‘t geen, ‘t welk gebreekt, om ons te doen tot een goed einde te komen, ten opzicht van ons volkomelijk onmogelijk is. En dit alleen scheen my genoech om my te beletten voortaan iets te begeren, dat ik niet verkreeg, en by gevolg om my vernoegt te maken. Want dewijl onze wil naturelijk zodanig is, dat hy niets begeert dan ‘t geen, ‘t welk onz verstant in eeniger wijze als mogelijk aan hem vertoont, zo is ‘t zeker dat, indien wy alle de goederen, die buiten ons zijn, als gelijkelijk buiten onze macht gestelt aanmerken, wy alzo weinig treurig zullen zijn van dat wy de genen niet hebben, die aan onze geboorte verplicht schijnen, zo wy zonder onze schult daar af berooft zijn, als van dat wy de koninkryken van Sina en Mexiko niet bezitten, en dat wy, van noot deucht makende, gelyk men zegt, niet meer zullen begeren gezont te wezen als wy ziek zijn, of vry te wezen als wy gevangen zijn, dan wy nu begeren lighamen van zo onvergankelijke stoffe, als de diamanten, of vleugelen om te vliegen, gelyk de vogels, te hebben. Maar ik beken dat men een lange oeffening, en een bedenking, die dikwijls herhaalt is, behoeft om zich te gewennen tot alle dingen dus van die zijde t’aanschouwen: en ik geloof dat hier in voornamelijk de geheimenis dezer Wijsbegerigen bestont, die eertijts zich uit de heerschappy van ‘t geval hebben konnen onttrekken, en, ondanks de pijnen en armoede, met hun goden om de zaligheit twisten. Want zy, geduriglijk bezich met de palen t’aanmerken, die hen van de natuur voorgeschreven waren, overreedden zich zo volmaaktelijk dat er niets in hun vermogen was, dan hun gedachten, dat dit alleen genoech was om hen te beletten enige genegentheit totandere dingen te hebben, en zy waren zo volkome meesters van deze gedachten, dat zy daar in enige reden hadden om zich rijker, machtiger, vryer en gelukkiger t’achten, dan iemant van d’andere menschen, die, deze Wijsbegeerte niet hebbende, nimmer zo volkomelijk over al ‘t geen, dat zy willen, gebieden, hoe zeer zy ook van de natuur, en van ‘t geval bejonstigt konnen wezen.Tot besluit van deze Zedekonst bedacht ik de verscheide bezigheden, die de menschen in dit leven hebben, t’overzien, om te trachten de beste te kiezen ; en, zonder dat ik iets van de bezigheden der anderen wil zeggen, ik dacht dat ik niet beter kon doen, dan my by de gene te houden, daarin ik my bevond, dat is mijn geheel leven te besteden in mijn reden t’oeffenen, en my zo veel, als ik zou konnen, in de kennis der waarheit te vorderen, volgens het beleed dat ik my voorgeschreven had. Ik had zo uitneemende vernoegingen beproeft sedert dat ik begonnen had my van dit beleed te dienen, dat ik geloofde dat men in dit leven geen zoeter noch onschuldiger beproeven kon: en vermits ik daar door dagelijks enige waarheden ontdekte, die my gewichtig genoech, en in ‘t gemeen by d’andere menschen onkundig schenen, zo vervulde de vernoeging, die ik ‘er af had, mijn geest zodanig, dat al ‘t overige my niet aanging ; behalven dat de drie voorgaande grontreegels niet gevest waren, dan op ‘t voorneemen, dat ik had, van voort te varen in my t’onderwijzen. Want dewijl God aan yder van ons enig licht heeft gegeven, om ‘t ware van ‘t valsche t’onderscheiden, zo kon ik niet geloven dat ik my met de gevoelens van een ander een enig ogenblik behoorde te vernoegen, indien ik my niet voorgestelt had mijn eige oordeel te besteden in die t’onderzoeken als het tijt zou zijn: ja ik zou, met die te volgen, my niet van schroom hebben konnen ontslaan, zo ik niet gehoopt had dat ik daar door geen gelegentheit zou verliezen, om beter te vinden, indien er beter waren. Eindelijk, ik zou mijn begeerten niet heb ben konnen bepalen, noch vernoegt wezen, indien ik niet een weg gevolgt had, door de welk ik, wanende verzekert te wezen van de verkrijging van alle de kennissen, tot de welken ik bequaam zou zijn, van gelijken ook meende verzekert te wezen van de verkrijging aller ware goederen, die ooit in mijn macht zouden zijn. Want dewijl onze wil zich niet beweegt tot enig ding te volgen noch te vlieden, dan naar onz verstant dat goet of quaat aan hemvertoont, zo is ‘t genoech wel t’oordelen om wel te doen, en ‘t best, dat men kan, t’oordelen, om ook geheel zijn best te doen, dat is om alle de deuchden te verkrijgen, en gelijkelijk alle d’andere goederen, die men verkrijgen kan ; en als men zeker weet dat dit is, zo zal men niet missen in vernoegt te wezen.Na dat ik my dus van deze grontreegels verzekert, en hen, met de waarheden van ‘t geloof, die altijt de voorsten in mijn vertrouwen geweest hebben, waargenomen had, zo oordeelde ik dat ik, zo veel ‘t overige mijner gevoelens aangaat, vryelijk mogt aanvangen my daar af t’ontslaan. En vermits ik verhoopte dat ik dit beter volbrengen zou als ik by de menschen verkeerde, dan als ik langer in de stoof besloten bleef, daar ik alle deze gedachten had gehad, zo begaf ik my weer tot reizen eer de winter noch wel geëindigt was. Ik deê dan in de negen volgende jaren niets anders, dan hier en daar in de werrelt omrollen, en trachtte eer een aanschouwer, dan een speelder in alle de toonneelspeelen, die daar in gespeelt worden, te wezen, en ik, in yder zaak bezonderlijk herdenkende wat haar verdacht kan maken, en aan ons gelegentheit geven van ons te misgrijpen, roeide ondertusschen uit mijn geest alle de dolingen uit, die er te voren ingeslopen konnen zijn. Ik volgde echter niet de Sceptischen, die niet twijfelen dan om te twijfelen, en die altijt zonder besluit begeren te zijn: in tegendeel alle mijn oogwit strekte niet dan om my te verzekeren, en de rulle aarde en ‘t zant wech te graven, om de steen of klai te vinden. Dit gelukte my heel wel, zo my dunkt, vermits ik, terwijl ik trachtte de valsheit of onzekerheyt der voorstellingen, die ik onder zocht, niet door zwakke gissingen, maar door klare en zekere redeneringen, t’ontdekken, geen zo twijfelachtigen vond, of ik trok er altijt enig besluit uit, dat zeker genoech was, schoon het niets dan dit geweest had, dat het niets zeker in zich begreep. En gelijk men, een oud huis afbreekende, gemenelijk d’afgebroke stukken bewaart, op dat zy dienen zouden tot een nieu gebou daar af te timmeren, zo maakte ik, in alle de genen van mijn gevoelens te vernietigen, die ik oordeelde qualyk gegrontvest te zijn, verscheide waarneemingen, en verkreeg veel ervarentheden, die my sedert gedient hebben om anderen, die zekerder zijn, daar af te maken. Wyders, ik volhardde al in my in ’t Beleed, dat ik my voorgeschreven had, t’oeffenen. Want behalven dat ik my bevlijtigde in ‘t algemeen alle mijn gedachten naar des zelfs regelente beleiden, zo behield ik van tijt tot tijt enige uren voor my, die ik bezonderlijk besteedde om haar in de zwarigheden van de Wiskonst te gebruiken, of in enige andere kommerlykheden, die ik byna met de genen der Wiskonstenaars gelijk kon maken, met hen van alle de beginselen der andere wetenschappen, die ik niet bestandig genoech vond, los te maken: gelijk gy zien zult dat ik in veel gedaan heb, die in dit boek verklaart worden. In dezer voegen, zonder in schijn anders te leven als de genen, die, geen bezigheit hebbende, dan een zoet en eenvoudig leven over te brengen, zich benaerstigen met de geneuchten van de zonden af te scheiden, en die, om hun ledige tijt zonder verdriet te verslijten, alle vermakingen, die eerlyk zijn, gebruiken, liet ik niet af van in mijn voorneemen voort te varen, en in de kennis der waarheit te vorderen, misschien meer dan of ik niets gedaan had, dan boeken te lezen, of met geletterde lieden te verkeren.Doch deze negen jaren verliepen eer ik noch zijde gekozen had aangaande de zwarigheden, die gewonelijk onder de geleerden betwistreedent worden, en eer ik had begonnen de grontvesten van enige zekerder Wijsbegeerte, dan de gemene, te zoeken. En ‘t voorbeelt van veel uitsteekende verstanden, die, te voren, het voorneemen daar toe gehad hebbende, daar in, zo my docht, niet gelukkigh hadden geweest, deê my daar in zo veel zwarigheden inbeelden, dat ik ‘t misschien noch niet zo haast had darren aanvangen, zo ik niet gezien had dat enigen alreê ‘t gerucht deden lopen, dat ik zulks bekomen had. Ik kan niet zeggen waar op zy dit gevoelen vestten ; en indien ik door mijn redenen iets daar toe geholpen had, dit moet eer geweest zijn met het geen, dat ik niet wist, openhartelijker te belijden, dan de genen gewonelijk doen, die zich een weinig in de boeken geoeffent hebben, en misschien ook met het vertonen der redenen, die ik had, om van veel dingen, die van d’anderen voor zeker gehouden wierden, te twijfelen, dan - met my van enige wetenschap te beroemen. Maar ik, harts genoech hebbende om niet te willen dat men my voor een ander nam, dan ik was, dacht dat ik door alle middelen trachten moest my tot d’achting, die men aan my gaf, waerdig te maken. En ‘t is nu effen acht jaren geleden dat deze begeerte my besluiten deê om my van alle de plaatsen, daar ik kennis kon hebben, te verwijderen, en my hier in een lant te vertrekken, daar de langdurigheit van d’oorlog zodanige ordeningen heeft doen oprechten, dat deHeiren, die men daar onderhoud, niet schijnen te dienen, dan om te maken dat men daar de vruchten van de vrede met zo veel te meer zekerheit genieten zou, en daar ik, onder ‘t gedrang van een groot volk, dat zeer werkelijk is, en zich meer met zijn eige zaken bemoeit, dan nieusgierig naar de genen van een ander is, zonder gebrek van enige der gerijffelijkheden te hebben, die in de volkrijkste steden zijn, zo eensaam en afgescheiden heb konnen leven, als in de heimelijkste wildernissen.VIERDE HOOFTDEEL.Redenen, door de welken hy de wezentlijkheit van God, en van de menschelijke ziel bewijst: ‘t welk de grontvesten van zijn Overnatuurkunde zijn. IK weet niet of ik u met d’eerste bedenkingen, die ik ‘er gehad heb, behoor t’onderhouden, want zy zijn zo overnatuurkundig en ongemeen, dat zy misschien niet naar de smaak van alle de werrelt zullen wezen. Ik vind my echter in enigerwijze gedwongen daar af te spreken, op dat men kan oordelen of de grontvesten, die ik genomen heb, bestandig genoech zijn. Ik had van over lange tijt aangemerkt dat, zo veel de zeden aangaat, het somtijts nodig is gevoelens te volgen, die men weet dat zeer onzeker zijn, even als of zy ontwijffelijk waren, gelijk hier voor gezegt is. Maar vermits ik toen begeerde alleenlijk in ‘t onderzoek van de waarheit bezich te zijn, zo dacht ik dat ik geheel strijdig moest doen, en als volkomelijk valsch al ‘t geen verwerpen, daar in ik my de minste twijffeling zou konnen inbeelden, om te zien of er daarna niet iets in mijn geloof zou blijven, ‘t welk in ‘t geheel ontwijffelijk is. Dieshalven, dewijl onze zinnen ons somtijts bedriegen ; zo wil ik onderstellen dat ‘er geen ding zodanig is, als zy ‘t ons doen inbeelden. En dewijl er menschen zijn, die zich in ‘t redeneren misgrijpen, zelfs in d’eenvoudigste zaken van de Meetkonst, en daar in wanschikkelijke besluitingen maken, zo verwierp ik, oordelende dat ik zo wel als iemant anders onderworpen was te missen, als valsch alle de redenen, die ik te voren voor zekere betogingen genomen had. Eindelijk, dewijl ik aanmerkte dat alle dezelve gedachten, die wy hebben alswy wakker zijn, ons ook konnen aankomen als wy slapen, zonder dat’er dan enige waar is, zo besloot ik te verdichten dat alle de dingen, die my ooit in de geest gekomen zijn, niet meer waar waren dan de bespottingen mijner droomen. Maar terstont daar na merkte ik dat, terwijl ik dus wilde denken dat alles valsch was, ik, die het dacht, nootzakelijk iets moest wezen, en dewijl ik aanmerkte dat deze waarheit, ik denk, ik ben dan, zo vast en zeker was, dat alle de sporelooste onderstellingen der Skeptischen niet machtig waren om haar te verwaggelen, zo oordeelde ik dat ik haar zonder schroom voor d’eerste grontreegel van de Wijsbegeerte, die ik zocht, mogt ontfangen.Toen ik daar na met aandacht onderzocht wat ik was, en zag dat ik verdichten kon dat ik geen lighaam had, en dat ‘er geen werrelt was, noch geen plaats, daar ik was, maar dat ik echter niet kon verdichten dat ik niet was, en dat in tegendeel uit dit zelve, dat ik dacht van de waarheit der andere dingen te twijfelen, baarblyke lijken zeer zekerlijk volgde dat ik was, in plaats dat, zo ik alleenlijk opgehouden had van te denken, schoon al ‘t overige van ‘t geen, dat ik ooit gedacht had, waar had geweest, ik geen reden had van te geloven dat ik geweest had ; zo bekende ik hier uit dat ik een zelfstandigheit was, daar af de gehele wezentheit, of de natuur niets is, dan te denken, en dat, om te zijn, geen plaats behoeft, noch aan geen stoffelijk ding bestaat, in voegen dat dit My, dat is de Ziel, door de welke ik ‘t geen ben, dat ik ben, gehelijk van ‘t lighaam afgescheiden is, ja ook dat zy veel lichtelijker te kennen is dan ‘t lighaam, en dat, schoon’t lighaam niet was, de ziel echter niet laten zou al ‘t geen te wezen, dat zy is. Daar na overwoog ik in ‘t algemeen ‘t geen, dat tot een voorstel, om waar en zeker te zijn, vereischt is ; want dewijl ik een gevonden had, dat ik wist zodanig te wezen, zo dacht ik ook dat ik behoorde te weten waar in deze zekerheit bestaat. En vermits ik aanmerkte dat ‘er geheel niets in dit is, ik denk, ik ben dan, ‘t welk my verzekert dat ik de waarheit zeg, dan dat ik zeer klarelijk zie dat men, om te denken iets wezen moet, zo oordeelde ik dat ik tot een algemene regel nemen kon dat de dingen, die wy zeer klarelijk en zeer onderscheidelijk begrijpen, alle waar zijn, maar dat ‘er alleenlijk enige zwarigheit is in wel te bemerken welken de dingen zijn, die wy onderscheidelijk begrijpen. Ik dan, mijn gedachten weêr hier op kerende, dat ik twijffelde, en dat by gevolg mijn wezen niet geheel volkomen was, (want ik zag klarelyk dat te kennen een groter volmaaktheit was, dan te twyffelen) bedacht te zoeken van waar ik geleert had op iets volmaakter, dan ik was, te denken ; en ik bekende klaarblykelyk dat dit van enige natuur moest wezen, die in der daat volmaakter was. Wat de gedachten aangaat, die ik van veel andere dingen buiten my had, gelyk van de hemel, aarde, licht, hitte, en van duizent anderen, ik was niet zo zeer bekommert om te weten van waar zy quamen, om dat, dewijl ik niets in hen merkte, dat hen scheen hoger dan my te maken, ik geloven kon dat, indien zy waar waren, dit afhangselen van mijn natuur waren, voor zo veel zy enige volmaaktheit heeft, en indien zy niet waar waren, dat ik hen van ‘t niets had, dat is, dat zy in my waren, om dat ik gebrek had. Maar dit kon niet desgelyks van ’t denkbeelt van een volmaakter wezen dan ‘t mijn zijn. Want dat van niets te hebben was een zaak, die baarblykelyk onmogelyk is. En dewijl er geen minder tegenstrydigheit hier in is, dat het volmaaktste een gevolg en afhanging van ‘t min volmaakte zou zijn, dan dat ‘er van niets iets zou voortkomen, zo kon ik zulks ook niet meer van my zelf houden; in voegen dat’er overig was dat dit Denkbeelt in my gestelt is door een natuur, die warelijk volmaakter is, dan ik, ja die in zich alle de volmaaktheden heeft, daar af ik enig denkbeelt kan hebben, dat is, om my met een woort te verklaren, die God is. Daar ik byvoegde dat, dewijl ik enige volmaaktheden kende, die ik niet had, ik niet het enig wezen was, ’t welk wezentlijk is, (ik zal, zo ‘t u belieft, hier onbeschroomdelijk Schoolwoorden gebruiken) maar dat’er nootzakelijk enig ander volmaakter moest zijn, daarvan ik afhing, en van ‘t welk ik al ‘t geen, ‘t welk, ik had, verkregen heb. Want zo ik enig geweest, en niet van iets anders afgehangen had, ja zo, dat ik van my zelf alle dit weinig, dat ik van ‘t volmaakte wezen deelachtigh was, gehad had, zo zou ik door gelyke reden van my zelf al ‘t overige, ‘t welk ik kende my t’ontbreeken, gehad hebben, en dus zelf oneindig, eeuwig, onveranderlijk, alweetend en almachtig wezen, en eindelijk alle de volmaaktheden hebben, die ik bemerken kan in God te wezen. Want volgens de redeneringen, die ik nu gedaan heb, om de natuur van God, zo veel als de mijne daar toe bequaam is, te kennen, ik had niets anders te doen, dan van alle de dingen, daar af ik in my enig denkbeelt vond, t’aanmerken of ‘t volmaaktheit is, of niet hente bezitten ; en ik was verzekert dat geen der gener, die enige onvolmaaktheit aanwyzen, in hem was, maar dat alle d’anderen in hem waren. Ik zag dat de twijffeling, d’onstantvastigheit, droefheit en diergelijke dingen daar niet konden wezen, dewijl ik zelf gaerne daar af bevrijd geweest zou hebben. Wijders, ik had denkbeelden van veel zinnelijke en lighamelijke dingen, want hoewel ik onderstelde dat ik droomde, en dat al ‘t geen, ‘t welk ik zag, of my inbeeldde, valsch was, zo kon ik echter niet loghenen dat de denkbeelden daar af warelijk in mijn gedachten waren. Maar vermits ik alreê baarblykelykin my bekent had dat de verstandelyke van de lighamelyke natuur onderscheiden is, om dat ik aanmerkte dat alle samenzetting of menging afhanging betuigt, en dat d’afhanging klarelijk een gebrek is, zo oordeelde ik daar uit dat dit geen volmaaktheit in God kon zijn, van deze twee naturen te zamen gezet te wezen, en by gevolg dat hy ‘t niet was ; maar dat, zo’er enige lighamen in de werrelt, of enige verstandelijkheden, of andere naturen waren, die niet geheel volkomen zijn, hun wezen van zijn macht moest afhangen, ja zodanig, dat zy zonder hem niet een ogenblik konden bestaan.Ik wilde daar na andere waarheden onderzoeken, en, my ‘t voorwerp der Meetkonstenaars voorgestelt hebbende, ‘t welk ik begreep als een geheel of verknocht lighaam, of een ruimte, onbepaaldelyk uitgestrekt in langte, breette en hoogte of diepte, deellyk in verscheide delen, die verscheide gestalten en grootheden konden hebben, en in verscheide wijzen bewogen of overgevoert worden, (want de Meetkonstenaars onderstellen dit alles in hun voorwerp ) deurliep enigen van hun eenvoudigste betogingen, en, gemerkt hebbende dat deze grote zekerheit, die alle de werrelt hen toeschrijft, alleenlijk hier op gevest is, dat men die klaarblykelyk begrypt, volgens de regel, die ik terstont gezegt heb, bevond ook dat daar in geheel niets was, ‘t welk my van de wezentlijkheit van hun voorwerp verzekerde. Tot een voorbeelt, ik zag wel dat, als ik een driehoek onderstelde, zijn drie hoeken even groot als twee rechte hoeken moesten zijn, maar ik zag echter niets, ‘t welk my verzekerde, dat er enige driehoek in de werrelt was: in plaats van dat ik, weêrkomende tot het onderzoek van ’t denkbeelt, ‘t welk ik van een volmaakt Wezen had, bevond dat de wezentlykheit daarin begrepen was, op een zelve wijze gelyk in die van een driehoek begrepen is dat deze drie hoe-ken zo groot als twee rechte hoeken zijn, of in die van een bol dat alle zijn delen gelijkelijk van hun middelpunt afgelegen zijn, of noch blijkelijker: en dat ‘et by gevolg ten minsten zo zeker is, dat God, die dit volmaakte Wezen is, is, of wezentlijk is, als enige betoging van de Meetkonst kan zijn. Maar ‘t geen, ‘t welk veroorzaakt dat ‘er veel zijn, die zich inbeelden dat ‘er zwarigheit is in dit te bekennen, en ook in te weten wat hun ziel is, is dat zy nimmer hun geest boven de zinnelijke dingen verheffen, en dat zy zo gewent zijn niets t’aanmerken dan by inbeelding, ( ‘t welk een bezondere wijze van denken voor de stoffelijke dingen is ) dat al ‘t geen, ‘t welk niet inbeeldelijk is, by hen niet verstanelijk schijnt te wezen. Dit blijkt klarelijk genoech hier uit, dat ook de Wijsbegerigen voor een grontreegel in de scholen houden, dat ‘er niets in ‘t verstant is, ‘t welk niet eerstelijk in de zin heeft geweest, daar het nochtans zeker is dat de denkbeelden van God en van de ziel nooit geweest hebben: en my dunkt dat de genen, die hun inbeelding willen gebruiken, om hen te begrijpen, even eens doen als of zy, om geluit te horen, of reuken te rieken, hun ogen wilden gebruiken ; behalven dat’er noch dit verschil is, dat de zin van ‘t gezicht ons niet minder van de waarheit zijner voorwerpen verzekert, dan de genen van de reuk, of van ‘t gehoor doen: in plaats dat noch onze inbeelding, noch onze zinnen ons van enig ding zouden konnen verzekeren, zo onz verstant daar niet tusschen koomt. Eindelijk, indien ‘er noch menschen zijn, die niet genoch, door de redenen, die ik bygebracht heb, van Gods, en van hun ziels wezentlijkheit overreed zijn, zo wil ik dat zy weten dat alle d’andere dingen, daar af zy zich misschien meer verzekert wanen, gelijk een lighaam te hebben, dat ‘er starren, een aardrijk, en diergelijke dingen zijn, minder zekerheit hebben. Want hoewel men een zedelijke verzekering van deze dingen heeft, die zodanig is, dat het schijnt dat men, zonder sporeloos te zijn, daar niet aan twijffelen kan ; zo kan men ook, zonder onredelijk te wezen, als men van een overnatuurkundige zekerheit spreekt, niet loghenen dat dit oorzaak genoech is, om ‘er niet geheellijk af verzekert te zijn, dat men acht neemt dat men zich op een zelve wijze inbeelden kan, als men slaapt, dat men een ander lighaam heeft, dat men andere starren, en een andere aarde ziet, zonder dat’er iets af is. Want van waar weet men dat de denkingen, die in de droomkomen, eer valsch zijn dan d’anderen, dewijl zy dikwils niet min levendig en uitdrukkelijk zijn ? Dat de gaauste vernuften zich daar in zo lang, als ‘t hen belieft, oeffenen, ik geloof niet dat zy enige reden konnen geven, die genoech is om deze twijfeling wech te nemen, zo zy Gods wezentlijkheit niet vooronderstellen. Want voor eerst dit zelf, dat ik terstont voor een regel genomen heb, te weten dat de dingen, die wy zeer klarelijk en zeer onderscheidelijk begrijpen, alle waar zijn, is niet zeker dan om dat God is, of wezentlijk is, en dat hy een volmaakt wezen is, en dat al ‘t geen, ‘t welk in ons is, van hem koomt: daar uit volgt dat onze denkbeelden of kundigheden, dadelijke dingen zijnde, en die van God komen, in alle ‘t geen, in ‘t welk zy klaar en onderscheiden zijn, daar in niets anders, dan waar, konnen wezen: in voegen dat, schoon wy dikwijls veel hebben, die enige valsheit in zich begrijpen, dit niet kan zijn dan in de genen, die iets verwart en duister in zich hebben, vermits zy daar in aan ‘t niets deel hebben, dat is dat zy in ons niet zo verwart zijn, dan om dat wy niet alle volmaakt zijn. ‘t Is ook klaarblijkelijk dat het niet minder strijdig is dat de valsheit of d’onvolmaaktheit, als zodanig, van God voortkoomt, dan het strijdig is dat de waarheit of volmaaktheit van ‘t niets voortkoomt. Maar indien wy niet wisten dat alle’t geen, ‘t welk in ons dadelijk en waar is, van een volmaakt en oneindig wezen koomt, zo zouden wy, hoe klaar en onderscheiden onze denkbeelden ook waren, geen reden hebben, die ons verzekerde dat zy de volmaaktheit van waar te wezen hadden. Voorts, nadat de kennis van God, en van de ziel ons dus van deze regel zeker heeft gemaakt ; zo is lichtelijk te bekennen dat de dromen, die wy ons inbeelden, als wy slapen, ons geensins behoren te doen twijfelen van de waarheit der gedachten, die wy heb ben als wy wakker zijn. Want indien ‘t, zelf in ‘t slapen, gebeurde dat men enig zeer onderscheide denkbeelt had, gelijk, tot een voorbeelt, dat een Meetkonstenaar enige nieuwe betoging vond, zijn slaap zou hem niet beletten dat het waar was. Wat de doling, de gewonelijkste onzer dromen, aangaat, die hier in bestaat, dat zy aan ons verscheide voorwerpen op een zelve wijze vertonen, als onze uitterlijke zinnen doen, daar is niet aangelegen dat zy aan ons gelegentheit geeft om ons van de waarheit zodaniger denkbeelden te mistrouwen, om dat zy ons ook dikwijls genoech konnen bedriegen, zonder dat wy slapen; gelijk, als de genen, die degeelzucht hebben, alles geelverwig zien, of gelyk de starren, of d’andere verreafgelege lighamen, veel kleinder aan ons schijnen, dan zy zijn. Kort, ‘t zy dat wy waken, of dat wy slapen, wy moeten ons nimmer laten overreedden, dan op de baarblykelykheit van onze reden. Hier staat t’aanmerken dat ik zeg van onze reden, en niet van onze inbeelding, noch van onze zinnen. Gelyk, schoon wy de zon zeer klaar zien, wy echter daarom niet moeten oordelen dat zy niet groter is, dan wy haar aanschouwen; en wy konnen ons wel onderscheidelijk een leeushooft, op een geitslighaam gevest, inbeelden, zonder dat men daarom moet besluiten dat’er een gedrocht in de werrelt is: want de reden zegt niet tot ons dat het geen, ‘t welk wy zien, of ons inbeelden, dus waarachtig is. Maar zy voorleeft ons wel dat alle onze denkbeelden of kundigheden enige grontvest van waarheit behoren te hebben; want het zou niet mogelyk zijn dat God, die geheel volmaakt, en geheel waarachtig is, hen zonder dat in ons gestelt zou hebben. En om dat onze redeneringen nimmer zo klaar en volkomen zijn in de slaap, dan terwijl men waakt, hoewel onze inbeeldingen somtijts dan zo veel, of levendiger en uitgedrukt zijn, zo voorleeft zy ons ook dat, dewijl onze denkingen niet alle waar konnen zijn, om dat wy niet alle volmaakt zijn, ‘t geen, ‘t welk zy van de waarheit hebben, zekerlijk eer in de genen moet gevonden worden, die wy hebben als wy wakker zijn, dan in onze dromen. VYFDE HOOFTDEEL.Ordening der verschillen van de Natuurkunde, die hy gezocht heeft, en bezonderlijk de verklaring der beweging van ‘t hart, en van enige andere zwarigheden, die tot de geneeskonst behoren ; daar na ook ‘t verschil, ‘t welk tusschen onze ziel en die van de beesten is.IK zou hier gaerne vervolgen, en de geheele keten der andere waarheden, die ik van deze eerste waarheden afgeleid heb, vertonen. Maar dewijl ik hier toe nu van veel verschillen zou moeten spreken, die onder de geleerden in verschil zijn, met de welken ik my niet begeer te belemmeren, zo geloof ik dat het beter zal zijn dat ik er my af onthou, en dat ik alleenlijk in ‘t algemeen zeg welken zy zijn, om aan de genen, die wijzer zijn, te laten oordelen of het nut zou wezen dat het gemeen bezonderlyker daar af onderrecht was. Ik ben altijt vast gebleven in ‘t besluit, dat ik genomen had, van geen ander beginsel t’onderstellen, dan dat, ‘t welk ik nu gebruikt heb om de wezentlykheit van God, en van de ziel te tonen, en geen ding voor waar t’ontfangen, ‘t welk my niet klaarder en zekerder scheen, dan te voren de betogingen der Meetkonstenaars gedaan hadden. En nochtans dat ik zeggen dat ik niet alleenlyk middel gevonden heb om my in korte tyt te vernoegen, voor zo veel alle de voorname zwarigheden aangaat, daar af men gewent is in de Wijsbegeerte te handelen; maar dat ik ook zekere wetten aangemerkt heb, die God zodanig in de natuur gestelt, en daar af hy zulke kundigheden in onze zielen ingedrukt heeft, dat, als wy die genoech herdacht hebben, wy niet zouden konnen twijfelen dat zy niet naaukeuriglyk in al ‘t geen, dat in de werrelt is, of gedaan word, onderhouden worden. Daar na dunkt my, ‘t gevolg dezer wetten aanmerkende, dat ik veel waarheden ontdekt heb, die nutter en gewichtiger zijn, dan al ‘t geen, ‘t welk ik te voren geleert had, of ook had gehoopt te leren.Maar dewijl ik gepoogt heb de voornaamsten daar af te verklaren in een Handeling, die my door enige inzichten belet word in ‘t licht te brengen, zo zou ik hen niet beter konnen bekent maken, dan met hier in ‘t kort het geen te zeggen, dat daar in begrepen is. Ik heb voorgenomen gehad daar in al ‘t geen te begrijpen, dat ik meende te weten voor dat ik ‘t schreef, aangaande de natuur der stoffelijke dingen: maar gelyk de schilders, dewijl zy op een platte tafel alle de verscheide gedaanten van een dicht en vast lighaam niet wel gelykelijk konnen vertonen, een der voornaamsten daar af verkiezen, dat zy alleen naar ‘t licht schikken, en, d’anderen beschaduwende, hen niet doen blyken, dan voor zo veel, als men hen in ‘t aanschouwen zien kan ; zo begon ik ook, vrezende dat ik al ‘t geen, ‘t welk ik in mijn gedachten had, niet in mijn verhaal zou konnen stellen, alleenlyk daar in ‘t brede ‘t geen te vertonen, dat ik van ‘t licht bevatte, en by des zelfs gelegentheit iets van de zon, en van de vaste starren daar by te voegen, om dat ‘et byna geheel daar af voortkoomt, ook van de hemelen, om dat zy’t verzenden, van de dwaalstarren, staertstarren, en van d’aarde, om dat zy ‘t weerkaatsen, en in ‘t bezonder van alle de lighamen, die op d’aarde zijn, om dat zy of verwig, of deurschijnend, of lichtachtig zijn, en eindelijk van de mensch, om dat hy d’aanschouwer daar af is. Ja om alle deze dingen een weinig te beschaduwen, en vrijelijker ‘t geen, dat ik eraf oordeelde, te mogen zeggen, zonder verplicht te wezen de gevoelens, die onder de geleerden aangenomen zijn, te volgen, of te weêrleggen, zo besloot ik deze gehele werrelt in haar verschillen te laten, en alleenlijk van ‘t geen te spreken, dat in een nieuwe gebeuren zou, zo God nu ergens in d’inbeeldelijke ruimten stoffe genoech schiep, om haar te maken, en dat hy verscheidelijk en zonder ordening de verscheide delen van deze stoffe roerde, in voegen dat hy daar af zo verward een klomp maakte, als de Dichters daar af verdichten konnen, en dat hy daarna niets anders deê, dan zijn gewone medewerking aan de natuur lenen, en haar liet werken volgens de wetten, die hy opgerecht heeft. Dus beschreef ik eerst deze stoffe, en trachtte haar zodanig te vertonen, dat ‘er, naar my dunckt, niets ter werrelt klaarder noch verstanelijcker zou zijn, uitgezondert het geen, ‘t welk onlangs van God, en van de ziel gezegt is. Want ik in onderstelde wel uitdrukkelyk dat ‘er in haar geen van deze vormen of hoedanigheden waren, van de welken men in de scholen twistreedent, en in ‘t algemeen geen ding, daar af de kennis niet zo naturelyk aan onze zielen was, dat men ook niet veinzen kon het niet te weten. Ik vertoonde ook welken de wetten van de natuur waren, en, zonder mijn redenen op enig ander beginsel te vesten, als op Gods oneindelijke volmaaktheden, ik trachtte alle de genen, daar af men enige twijffel kon hebben, te betogen, en te doen blijken dat zy zodanig zijn, dat ‘er, schoon God veel werrelden geschapen had, geen zou konnen wezen, daar zy niet waargenomen konden worden. Daarna toonde ik hoe het grootste deel der stoffe van deze klomp, in gevolg van deze wetten, zich behoorde te schikken en te voegen op een zekere wijze, die haar met onze hemelen gelyk zou maken: hoe ondertusschen enigen van deze delen een aarde moesten maken: enigen de dwaalstarren en staertstarren, en enig anderen een zon, en de vaste starren. Ik dan, my hier op het stuk van ‘t licht uitbreidende, verklaarde in ‘t lang welk dat was, ‘t welk in de zon en starren behoorde gevonden te worden, en hoe ‘t van daar in een ogenblik over d’onmetelijke ruimten der hemelenliep, en hoe ‘t van de dwaalstarren en van de staertstarren een weêrschijnsel naar d’aarde gaf. Ik voegde ‘r ook veel andere dingen by, aangaande de zelfstandigheit, gelegenheit, bewegingen, en alle de verscheide hoedanigheden van deze hemelen, en van deze starren: in voegen dat ik meende genoech daar af te zeggen, om te doen bekennen dat men in de genen van deze werrelt niets vind, ‘t welk niet moest, of ten minsten ‘t welk niet kon al eveneens in de genen van de werrelt, die ik beschreef, blyken. Van daar quam ik bezonderlyk van d’aarde te spreken ; hoe, schoon ik uitdrukkelyk ondergestelt had dat God geen zwaarte in de stoffe had gestelt, daar af zy gemaakt was, alle haar delen echter niet nalieten naerstiglyk naar haar middelpunt te strekken; hoe, dewijl daar water en lucht op haar vlakte was, de gesteltenis der hemelen en der starren, inzonderheit van de maan, daar een vloejing en ebbing kon veroorzaaken, die in alle zijn omstandigheden met de genen gelyk zou wezen, die men in onze zeen bemerkt ; en boven dat een zekere loop, zo van ‘t water, als van de lucht, van ‘t oosten naar ‘t westen, gelyk men dat ook tusschen de zonne keerkringen bespeurt ; hoe de bergen, de zeen, de springbronnen, en de vloeden daar naturelyk konden te voorschijn komen de metalen daar in de mijnen spruiten, en de planten daar in de velden wassen, en in ‘t algemeen alle de lighamen, die men vermengt, of te zamen gezet noemt, zich daar voortbrengen. En vermits ik, na de starren, niets ter werrelt kende, dan ‘t vuur, ‘t welk licht voortbrengt, zo benaerstigde ik my onder andere dingen, om wel klarelyk al ‘t geen te doen verstaan, dat tot des zelfs natuur behoort, hoe ‘t gemaakt word, hoe ‘t zich voed, hoe het somtijts niet dan hitte zonder licht, en somtijts niet dan licht zonder hitte heeft; hoe ‘t verscheide verwen in verscheide lighamen kan brengen, en verscheide andere hoedanigheden, hoe het enige lighamen smelt, en anderen hard maakt ; hoe het hen byna alle kan verteren, of tot asch en rook veranderen, en eindelyk hoe ‘t van deze asch, door ‘t enig gewelt van zijn werking, glas maakt: want vermits deze verwisseling van asch in glas my zo wonderlyk scheen te wezen, als enig ander ding, dat in de natuur gedaan word, zo schiep ik bezonderlyk vermaak in dat te beschryven. Ik wilde echter uit alle deze dingen niet besluiten dat deze werrelt op zodanig een wijze, als ik voorstelde, geschapen is: want het is waarschijnelyker dat God sedert het begin haar zo geschapenheeft, als zy behoorde te wezen. Maar dit is zeker, en een gevoelen, gemenelijk onder de Godgeleerden aangenomen, dat de doening, door de welke hy haar nu bewaart, geheel de zelve is als de gene, daar door hy haar geschapen heeft: in voegen dat, schoon hy in ‘t begin aan haar geen andere gedaante had gegeven, als de gene van de verwarde klomp, indien hy maar aan de natuur, haar wetten gestelt hebbende, zijn medewerking leende, om zodanig te werken gelijk zy gewent is, men geloven kan, zonder ongelijk aan de wonderdaat van de schepping te doen, dat daar door alleen alle de dingen, die zuiver stoffelijk zijn, met ‘er tyt daar zodanig hadden konnen worden, als wy hen tegenwoordiglijk zien: en hun natuur is lichtelijker te begrijpen, als men hen dus allengs ziet geboren worden, dan als men hen niet aanmerkt dan als zy alreê gemaakt zijn. Van de beschrijving der onbezielde lighamen en planten ging ik voort tot die van de dieren, en bezonderlijk tot die van de menschen. Maar om dat ik ‘er noch niet genoech kennis af had, om daar af met een zelve stijl, als van ‘t overige, te spreken, dat is, met de werken door d’oorzaken te betogen, en te doen zien van welke zaden, en op wat wyze de natuur hen behoort voort te brengen, zo vernoegde ik my met t’onderstellen dat God het lighaam van een mensch maakte, even gelyk een van d’onzen, zo in d’uitterlyke gestalte zijner leden, als in d’inwendige gelykformigheit zijner werktuigen, zonder het van andere stoffe te maken als de gene, die ik beschreven had, en zonder in ‘t begin in hem enige redelijke ziel te stellen, noch ook enig ander ding, om daar tot een levende of gevoelyke ziel te dienen, behalven dat hy in zijn hart een dezer vuren zonder licht verwekte, dat ik alreê verklaart had, en dat ik van geen andere natuur begreep, als dat, ‘t welk het hooi heet maakt, als men ‘t ophoopt, eer het droog is, of ‘t welk de nieuwe en varsche wijnen, als zy noch niet van de karrelen afgescheiden zijn, doet koken. Want ik, de werkingen onderzoekende, die by gevolg hier af in dit lighaam konden zijn, vond ‘er naaukeuriglyk alle de genen, die in ons konnen wezen, zonder dat wy ‘er op denken, en by gevolg zonder dat onze ziel, dat is dit afgescheide deel van ‘t lighaam, welks natuur (gelyk hier voor gezegt is) niets is, dan denken, iets daar toe doet, en die alle dezelven zijn, in ‘t welk men zeggen mag dat de dieren zonder reden ons gelyken: zonder dat ik ‘er daarom enige van de genen in kon vinden, die, van de gedachten afhangende, d’enigen zijn, die ons, als menschen, toebehoren: in plaats dat ik hen daar na alle vond, toen ik ondergestelt had dat God een redelijke ziel schiep, en dat hy haar op zekere wijze, die ik beschreef, aan dit lighaam voegde. Maar op dat men zien mag op welke wijze ik daar deze stoffe verhandelde, zo zal ik hier stellen de verklaring der beweging van ‘t hart, en van de slagäders. En dewijl deze beweging d’eerste en algemeenste is, die men in de dieren bespeurt, zo zal men lichtelijk van haar ‘t geen konnen oordelen, dat men van alle d’andere bewegingen moet denken. Doch op dat men te minder zwarigheit zou hebben, om ‘t geen, dat ik ‘er afzeggen zal, te verstaan, zo wilde ik wel dat de genen, die in d’ontleeding niet geoeffent zijn, eer zy dit lezen, de moeite aannamen van voor hen het hart van enig groot beest, dat longen heeft, te doen afsnyden, (want het is in alles zeer na gelijk met dat van de mensch) en dat zy aan zich de twee kamers, of holligheden, die er zijn, deden vertonen; eerstelijk de gene, die aan de rechte zijde is, daar meê twee zeer brede pijpen overeenkomen ; te weten de holle ader, die de voornaamste ontfangplaats van ‘t bloet is, en als de stronk van de boom, daar af alle d’andere aderen des lighaams de takken zijn, en de slagaderlyke ader, die dus qualijk genoemt is, om dat zy warelyk een slagäder is, die, zijn oorsprong uit het hart nemende, zich, daar uitgekomen zijnde, in veel takken verdeelt, de welken zich overäl in de longen verspreiden: daar na de gene, die aan de slinke zijde is, met de welke op een zelve wyze twee pijpen overeenkomen, die al zo breet, of breder zijn, dan de voorgaanden, te weten d’aderlyke slagäder, die ook qualyk genoemt is, om dat zy niets anders is dan een ader, die uit de longen koomt, daar zy in veel takken in gedeelt is, te zamen gelascht met de genen van de slagäderlijke ader, en de genen van deze pijp, longpijp genoemt, daar d’ademlucht deurkoomt ; en de grote slagäder, die, uit het hart komende, zijn takken deur ‘t gehele lighaam verzend. Ik wilde ook wel dat men aan hen naerstiglijk vertoonde d’elf velletjes, die, als zo veel kleine deurtjes, de vier openingen, de welken in de twee holligheden zijn, openen en sluiten: te weten drie aan d’ingang van deholle ader, daar zy zo geschikt zijn, dat zy geensins konnen beletten dat het bloet, ‘t welk hy begrijpt, in de rechte holligheit van ‘t hart vloeit, schoon zy zorgvuldiglijk beletten dat het daar uit kan komen, drie aan d’ingang van de slagaderlijke ader, die, geheel strydig geschikt zynde, wel aan ‘t bloet toelaten, dat in deze holligheit is, in de longen deur te gaan, maar niet aan’t geen, dat in de longen is, daar weêr te keren ; noch twee anderen aan d’ingang van d’aderlyke slagäder, die ‘t bloet uit de longen naar de slinke holligheit van ‘t hart doen vloejen, maar in des zelfs weêrkeering zich daar tegenstellen ; en drie aan d’ingang van de grote slagäder, die aan ‘t bloet toelaten van ‘t hart uit te gaan, maar beletten daar weêr te keren. ‘t Is niet nodig andere reden van ‘t getal dezer vellen te zoeken, dan dat d’opening van d’aderlyke slagäder, als een aitrek zijnde, uit oorzaak van de plaats, daar hy is, bequamelyk met twee gesloten kan worden, in plaats dat d’anderen, ront zijnde, beter met drie gestopt konnen zijn. Voorts wilde ik wel dat men hen deê aanmerken dat de grote slagäder, en de slagaderlyke ader van een harder en bestandiger gesteltenis zijn, dan d’aderlyke slagäder, en de holle ader; dat deze twee lesten zich uitbreiden eer zy in ‘t hart komen, en daar als twee beursjes maken, d’oren van ‘t hart genoemt, die van gelyk vleesch als ‘t hart gemaakt zijn, dat ‘er altijt meer hitte in ‘t hart is, dan in enige andere plaats van ‘t lighaam, en eindelyk dat deze hitte bequaam is om te maken dat, zo’er enige druppel bloets in zijn holligheden koomt, die vaerdiglijk zwelt en zich uitbreid, gelyk gemenelyk alle vochten doen, als men hen by druppels in enig vat, dat zeer heet is, doet vallen. Daar na behoef ik niets anders te zeggen, om de beweging van ‘t hart te verklaren, dan dat ‘er, als zijn holligheden niet vol van bloet zijn, nootzakelijk van de holle ader in de rechte holligheit, en van d’aderlijke slagäder in de slinke vloeit, om dat deze twee vaten altijt vol daar af zijn, en dat hun openingen, die zich naar ‘t hart strekken, dan niet gestopt konnen wezen, maar dat, zo haast als ‘er dus twee druppelen bloets ingekomen zijn, een in yder van deze holligheden, deze druppelen, die niet dan zeer groot konnen wezen, om dat d’openingen, daar deur zy inkomen, zeer ruim, en de vaten, daar uit zy komen, zeer vol van bloet zijn, zich verdunnen, en uitbreiden, uit oorzaak van de hitte, die zy daar vinden: door welke middel zy, het gehele hart zwellen doende, de vijf kleine deurtjes doen sluiten, die aan d’ingangen der twee vaten zijn, daar uit zy komen, en dus beletten dat ‘er meer bloets in ‘t hart daalt. Zy dan, voortvarende met meer en meer dunder te worden, kloppen aan en openen de zes andere kleine deuren, die aan d’in-gangen der twee andere vaten zijn, daar deur zy uitgaan, doende door deze middel alle de takken van de slagäderlyke ader, en van de grote slagäder zwellen, byna in de zelve ogenblik, als ‘t hart, ‘t welk terstont daar na zich intrekt, gelijk ook deze doen, om dat het bloet, ‘twelk daar ingetreden is, daar koel word; en hun zes kleine deurtjes sluiten zich weêr, en de vijf van de holle ader, en van d’aderlijcke slagäder openen zich van nieus, en geven deurgang aan twee andere druppelen bloets, die weêr het hart, en de slagäders doen zwellen, even gelyk de voorgaanden. En vermits het bloet, dat dus in ‘t hart koomt, deur deze twee beursjes gaat, die men zijn oren noemt, zo spruit hier uit dat hun beweging strydig met die van ‘t hart is, en dat zy zich intrekken, als het hart zwelt. Voorts, op dat de genen, die de kracht der wiskonstige betogingen niet kennen, en niet gewent zijn de ware van de waarschijnelyke redenen t’onderscheiden, zich niet zouden verroekelozen met dit te loghenen zonder het t’onderzoeken, zo wil ik hen verwittigen dat deze beweging, die ik nu verklaart heb, zo nootwendiglyk volgt uit’ d’enige gesteltenis der werktuigen, die men oogenschijnelyk in ‘t hart kan zien, en uit de hitte, die men daar met de vingers kan gevoelen, en uit de natuur van ‘t bloet, dat men door ervarentheit kan kennen, als de beweging van een uurwerk uit de kracht, gesteltheit en gedaante zijner tegengewichten en raden. Maar indien men vraagt, of het bloet der aderen niet uitgeput word met dus geduriglyk in ‘t hart te vlieten, en of de slagäders daar af niet te zeer vervult worden, dewijl alle ‘t geen, ‘t welk deur ‘t hart gaat, zich derwaarts begeeft, zo behoef ik daar op niets anders t’antwoorden, dan ‘t geen, ‘t welk alreê door een geneesmeester van Engelant geschreven is, aan de welk men d’eer moet geven van deze zwarigheit deurgeworstelt te hebben, en d’eerste te wezen, die geleert heeft dat er veel kleine deurgangen in d’uitterste delen der slagaderen zijn, daar deur het bloet, ‘twelk zy van ‘t hart ontfangen, in de kleine takken der aderen koomt, van daar het zich weêr naar ‘t hart begeeft ; in voegen dat des zelf vloejing niets is, dan een gedurige omloop. Hy bevestigt dit krachtiglyk door de gewone ervarentheit der wondheelders, die, d’arm middelmatiglyk boven de plaats, daar zy d’ader openen, vast gebonden hebbende, het bloet overvloediglyker daar uit doen vloejen, dan ofzy hem niet gebonden hadden. Maar het zou heelanders gebeuren, zo zy hem tusschen de hant en d’opening bonden, of zo zy hem boven zeer stijf gebonden hadden. Want het is openbaar dat de bant, tamelyk gebonden, beletten konnende dat het bloet, ‘t welk alreê in d’arm is, weêr deur d’aders naar ‘t hart keert, echter daarom niet belet dat er altijt nieu bloet deur de slagäders koomt, vermits zy onder d’aders zijn gelegen, en vermits hun vellen, harder zijnde, niet zo licht te prangen zijn, en ook om dat het bloet, ‘t welk uit het hart koomt, met meer kracht daar deur naar de hant poogt te geraken, dan om van daar deur d’aderen weêr naar ‘t hart te keren. Voorts, dewijl dit bloet deur d’opening, die in een der aderen is, uit d’arm koomt, zo moeten er nootwendig enige deurgangen onder de bant wezen, dat is, naar d’uitterste delen van d’arm, deur de welken het daar uit de slagaders kan komen. Hy bewijst ook zeer wel ‘t geen, dat hy van de loop van ‘t bloet deur zekere kleine velletjes zegt, die zo geschikt zijn in verscheide plaatsen langs d’aderen heen, dat zy aan ‘t bloet niet toelaten daar uit het midden van ‘t lighaam naar d’uitterste delen te gaan, maar alleenlyk van d’uitterste delen weêr naar ‘t hart te keren. Hy bevestigt dit ook door d’ervarentheit, de welke bewijst dat al ‘t bloet, ‘t welk in ‘t lighaam is, in zeer korte tijt daar uit kan komen deur een enige slagader, als hy afgesneden is, schoon hy ook zeer engelyk dicht by ‘t hart gebonden was, en tusschen ‘t hart en de bant afgesneden wierd, ja zo, dat men geen oorzaak had om zich in te beelden dat het bloet, dat ‘er uit zou vlieten, van elders quam.Maar daar zijn veel andere dingen, die getuigen dat het geen, ‘t welk ik gezegt heb, de ware oorzaak van deze beweging des bloets is. Gelyk voor eerst het verschil, ‘t welk men bespeurt tusschen ‘t geen, dat uit d’aders koomt, en ‘t geen, dat uit de slagaders vliet, nergens anders, dan hier uit voortkomen kan, dat ‘et, gezuivert, en, deur ‘t hart gaande, als gedistilleert is, en dunder, levendiger en heter is terstont nadat het daar uit is gekomen, dat ; is, in de slagäders zijnde, dan het een weinigh te voren is, eer het daar in koomt, dat is, in d’aderen zijnde. En indien men hier acht op neemt, zo zal men bevinden dat dit onderscheit niet blykt, dan naar ‘t hart, en niet zozeer in de plaatsen, die ‘er wijdst afgelegen zijn. Voorts, de hardigheit der vellen, daar af de slagäderlijke ader, en de grote slagader gemaakt zijn, betoont genoech dat het bloet met meer kracht tegen hen aanslaat, dan tegen d’ade-ren. En waarom zou de slinke holligheit van ‘t hart, en de grote slagäder ruimer en breder wezen, dan de rechte holligheit, en de slagaderlijke ader, zo’t niet was dat het bloet van d’aderlyke slagäder, nergens anders dan in de longen geweest hebbende, sedert dat het deur ‘t hart is gegaan, dunder is, en zich krachtiger en lichtelyker zuivert dan ‘t geen, ‘t welk eensklaps uit de holle ader koomt? En wat konnen de geneesmeesters, door de klopping van de slagäder te tasten, gissen, zo zy niet weten dat, naar dat het bloet van natuur verandert, het door de hitte van ‘t hart, meer of min krachtiglyk gezuivert, en meer of min snel is dan te voren? En indien men onderzoekt hoe deze hitte zich aan d’andere leden verspreid, moet men niet bekennen dat dit door middel van ‘t bloet geschied, dat, deur ‘t hart gaande, daar heet word, en zich van daar over ‘t hele lighaam verspreid? Dit veroorzaakt dat, zo men ‘t bloet van enig deel wechneemt, men ook door gelyke middel de hitte daar af wechneemt. En schoon het hart zo heet was als een gloejend yzer, zo zou ‘t echter niet genoech zijn om de voeten en handen zo zeer, als het doet, te verwarmen, indien het niet geduriglyk nieu bloet derwaarts zond. Wijders, men bemerkt ook daar uit, dat het ware gebruik van d’ademing is, genoech varsche lucht in de long te brengen, om te maken dat het bloet, ‘t welk daar uit de rechte holligheit van ‘t hart koomt, in de welke het verdunt en gezuivert is, en als in dampen verandert, daar dikker word, en weêr in bloet verandert, eer het weêr in de slinke holligheit valt, zonder ‘t welk het niet bequaam zou konnen zijn om tot voedsel aan ‘t vuur, dat daar is, te dienen. Dit word hier door bewezen, dat men ziet dat de beesten, die geen long hebben, ook niet meer dan een enige holligheit in ‘t hart hebben, en dat de kinderen, die de long niet konnen gebruiken terwijl zy in huns moeders buik besloten zijn, een opening hebben, daar deur bloet uit de holle ader in de slinke holligheit van ‘t hart vloeit, en ook een pijp, daar deur bloet uit de slagäderlijke ader in de grote slagader koomt, zonder deur de long te vloejen. Wijders, hoe zou de koking in de maag geschieden, zo het hart geen hitte derwaarts deur de slagaders zond, en daar by enigen der vlietenste delen van ‘t bloet, die behulpsaam zijn om de spijzen, die men daar gebracht heeft, te verteren? Is ook de werking, die ‘t sap van deze spijzen in bloet verandert, niet lichtelijk te bekennen, zo men aanmerkt dat het zich, door ‘t gaan en weêr gaan deur ‘t hart, misschien meer dan hondert
of twee hondert maal in yder dag distilleert? En wat behoeft men iets anders, om de voeding en de voortbrenging der verscheide vochtigheden, die in ‘t lighaam zijn, te verklaren, dan te zeggen dat de kracht, daar af het bloet, met zich te verdunnen, van ‘t hart naar d’uitterste delen der slagäders gaat, te weeg brengt dat enigen van haar delen stant houden tusschen de delen der leden, daar zy zich bevinden, en daar de plaats van enige anderen inneemen, die zy’er uitdrijven, en dat, naar de gelegentheit, of de gedaante, of de kleinheit der zweetgaten, die zy ontmoeten, sommigen zich eer, dan d’anderen, in zekere plaatsen begeven: op een zelve wijze gelyk yder verscheide sisten gezien kan hebben, die, verscheidelyk deur boort zijnde, dienstigh zijn om verscheide zaden van malkander te scheiden. Eindelyk, ‘t geen hier in’t aanmerkelykste is, is de voortbrenging der levendige geesten, die als een zeer dunne wint zijn, of eer gelijk een zeer zuivere en levendige vlam, die, geduriglyk in groote overvloet uit het hart in de harssenen op klimmende, zich van daar deur de zenuwen in de spieren begeeft, en aan alle de leden beweging geeft: zonder dat men zich andere oorzaak behoeft in te beelden, die te weeg brengt dat de delen van ‘t bloet (de welken, meest bewogen en deurdringenst zijnde, bequaamst zijn om deze geesten te maken) zich eer naar de harssenen, dan elders begeven, dan dat de slagäders, die hen daar voeren, de genen zijn, die de lijnrechtsten van allen uit het hart komen, en dat, naar de regelen der hantwerkers, (die de zelven als de genen van de natuur zijn) als veel dingen pogen gelykelyk zich naar een zelve zijde te bewegen, daar niet plaats genoech voor allen is, (gelyk de delen van ‘t bloet, die uit de slinke holligheit van ‘t hart naar de harssenen strekken) de zwaksten, en de genen, die minst gedreven zijn, door de krachtigsten daarvan afgeweert zullen worden, die door deze middel zich daar alleen vervoegen. Ik had alle deze dingen bezonderlyk genoech verklaart in de handeling, die ik voor dezen voorgenomen had in ‘t licht te brengen. Ik had ‘er bygevolg ook in vertoont hoedanig de zenuwen en spieren van ‘t menschelyk lighaam behoorden gestelt te zijn, om te doen dat de levendige geesten, daar binnen zijnde, de kracht van hun leden te bewegen zouden hebben; gelyk men ziet dat de hoofden, een weinig nadat zy afgehouwen zijn, zich noch verroeren, en gapen, schoon zy niet meer bezielt zijn: wat veranderingen in de harssenen moeten gemaakt worden, om het wa-ken, slapen en dromen te veroorzaken: hoe het licht, de klanken, reuken, smaken, de hitte, en alle d’andere hoedanigheden der uitterlyke voorwerpen daar, door tusschenkoming der zinnen, verscheide denkbeelden konnen indrukken, hoe de honger, dorst, en d’andere inwendige tochten daar ook de hunne konnen zenden: wat men hier voor de gemene zin behoort te nemen, daar deze denkbeelden ontfangen worden, voor de geheugenis, die hen bewaart, en voor de verbeelding, die hen verscheidelyk kan veranderen ; en ook nieuwen maken, en door gelyke middel, de levendige geesten in de spieren verspreidende, de leden van dit lighaam doen bewegen, in zo veel verscheide wijzen, en zo wel, naar mate der voorwerpen, die zich aan zijn zinnen vertonen, en der inwendige tochten, die in hem zijn, als d’onzen zich konnen bewegen zonder dat de wil hen geleid. Dit zal niet vreemt schijnen aan de genen, die, wetende hoeveel verscheide automates, of bewegende gebouwen de menschen door hun vlijt konnen maken, met zeer weinig stukken daar toe te gebruiken, in vergelyking van de grote menigte der beenders, spieren, slagäders, aders, en van alle d’andere delen, die in ‘t lighaam van yder dier zijn, die, zeg ik, dit lighaam aanmerken als een gebou, ‘t welk, van Gods handen gemaakt zijnde, onvergelijkelyk beter geschikt is, en in zich wonderlyker bewegingen heeft, dan een der gener, die van menschen bedacht konnen worden. Ik was hier bezonderlyk blijven staan, om te tonen dat, indien ‘er zodanige gebouwen waren, die de werktuigen, en d’uitterlyke gestalte van een sim, of van een ander dier zonder reden hadden, wy geen middel zouden hebben, om te bekennen dat zy niet in alles van gelyke natuur waren, als deze dieren, in plaats dat, zo’er waren, die de gelykenis onzer lighamen hadden, en onz bedrijf zo zeer navolgden, als behorelyk kan geschieden, wy altijt twee zeer zekere middelen zouden hebben, om te bekennen dat zy daarom geen ware menschen waren. D’eerste middel is dat zy nooit woorden, noch andere tekenen, met die te maken, zouden konnen gebruiken, gelyk wy doen, om onze gedachten aan anderen te verklaren. Want men kan wel begrijpen dat een gebou zodanig gemaakt is, dat het woorden voortbrengt, ja ook dat het enigen voortbrengt, die, naar mate der lighamelyke werken, enige veranderingen in zijn werktuigen zullen veroorzaken: gelyk, zo men ‘t op d’een plaats aanroert, dat het vraagt wat men ‘t zeggen wil, zo op een ander plaats, dat ‘etroept dat men ‘t quaat doet, en diergelyke dingen ; maar niet dat ‘et die verscheidelyk te zamen voegt, om op de zin van al ‘t geen, dat in des zelfs tegenwoordigheit gezegt word, t’antwoorden, gelyk de plompste menschen konnen doen. De tweede middel is, dat, schoon zy veel dingen zo wel, ja misschien beter dan iemant van ons, deden, zy ontwijffelyk in enige anderen zouden gebreken, door de welken men bemerken zou dat zy niet met kennis werkten, maar alleenlyk door de gesteltenis van hun werktuigen. Want in plaats dat de reden een algemeen werktuig is, ‘t welk in alderhande voorkomingen kan dienen, zo behoeven deze werktuigen enige bezondere schikking tot yder bezondere werking, en van hier koomt ‘et dat het, zediglyk gesproken, onmogelyk is, dat ‘er verscheide werktuigen genoech in een gebou zijn, om dat in alle voorvallen des levens te doen werken gelyk onze reden ons werken doet. Nu, door deze twee zelve middelen kan men ook ‘t verschil bekennen, dat tusschen de menschen en beesten is. Want het is een aanmerkelyke zaak, dat ‘er geen menschen zo bot en plomp zijn, zonder ook d’ontzinnigen daar af uit te zonderen, of zy zijn noch bequaam om verscheide woorden tezamen te voegen, en een reden daar af te maken, door de welke zy hun gedachten doen verstaan ; en dat ‘er, in tegendeel, geen ander dier is, zo volmaakt en gelukkig als het geboren kan wezen, ‘t welk desgelyks doet. Dit gebeurt niet om dat zy werktuigen gebrek hebben, want men ziet dat d’eksters en papegajen woorden, gelyk wy, konnen uitbrengen, en echter niet gelyk wy konnen spreken, dat is met te betuigen dat zy ‘t geen denken, ‘t welk zy zeggen: in plaats dat de menschen, die doof en stom ter werrelt gekomen, en van de werktuigen berooft zijn, die aan anderen dienen om te spreken, zo wel, of meer als de beesten gewent zijn zelven enige tekenen te bedenken, door de welken zy zich by de genen doen verstaan, die, gemenelyk by hen zijnde, tyt hebben om hun taal te leren. Dit betuigt niet alleenlyk dat de beesten minder reden hebben dan de menschen, maar dat zy ook geheel geen reden hebben. Want men ziet dat men zeer weinig daar af behoeft, om te konnen spreken, en dewijl men ongelykheit onder de dieren van gelyke aart bespeurt, zo wel als onder de menschen, en dat sommigen gemakkelyker zyn te leren dan anderen, zo is ‘t niet gelooffelyk dat een sim of een papegaai, die de volmaaktsten van zijn aart was, hier in niet met een der plompte kinderen, of ten minsten niet met een kint, dat beroerde harssenenheeft, gelyk zou zijn, indien hun ziel niet van een natuur was, die heel van d’onze verschilt. Men moet niet de woorden met de naturelyke bewegingen verwarren, die de hartstochten betuigen, en zo wel van de gebouwen, als van de dieren nagevolgt konnen worden, en ook niet denken, gelyk enige Ouden, dat de beesten spreken, schoon wy hun taal niet verstaan: want indien dit waar was, zo zouden zy zich ook zo wel aan ons, als aan huns gelyken, konnen doen verstaan, dewijl zy veel werktuigen hebben, die met d’onzen overeenkomen. ‘t Is ook een zeer aanmerkelyke zaak, dat, schoon er veel beesten zijn, die meer naerstigheit dan wy in enigen van hun werken betonen, men nochtans ziet dat de zelven in veel andere dingen geheel geen naerstigheit betuigen: in voegen dat dit, dat zy beter doen dan wy, niet bewijst dat zy verstant hebben ; want naar deze rekening zouden zy meer daar af hebben, dan wy, en in alle andere dingen beter doen: maar eer dat zy geheel geen hebben, en dat de natuur, naar de gesteltenis van hun werktuigen, in hen werkt, gelyk men ziet dat een uurwerk, ‘t welk niet dan van raden en slagveeren bestaat, d’uren kan tellen, en de tijt meten, en dit veel gerechtiger dan wy met alle onze voorzichtigheit. Ik had daar na de redelyke ziel beschreven, en betoont dat zy geensins uit het vermogen van de stoffe getrokken kan worden, gelyk d’andere dingen, daar af ik gesproken had, maar dat zy uitdrukkelyk geschapen moet zyn ; en dat ‘et niet genoech is dat zy in ‘t menschelyk lighaam, gelyk een sot stuurman in zijn schip, geherbergt is, misschien alleenlyk om des zelfs leden te bewegen, maar dat zy nootwendiglyk enger daar aan gevoegt en vereenigt moet zijn, om boven dat gelyke gevoelens en begeerten, als d’ onzen, te hebben, en dus een waar mensch te maken. Voorts, ik heb my hier een weinig op ’t onderwerp van de ziel uitgebreid, om dat dit een der gewichtigsten is. Want daar is, na de doling der gener, die God loghenen, de welke ik acht hier voor genoech weêrlegt te hebben, niets dat de zwakke geesten eer van de rechte weg des deuchts verwydert, dan te verdichten dat de ziel der beesten van een zelve natuur is, als d’onze, en dat by gevolg wy na dit leven niets te vrezen, en niets te hopen hebben, niet meer dan de vliegen en mieren ; in plaats dat, als men weet hoe veelzy verschillen, men veel beter de redenen begrijpt, die bewijzen dat d’onze van een natuur is, die geheel niet van ‘t lighaam bestaat, en by gevolg datzy niet onderworpen is met het lighaam te sterven: want dewijl men geen andere oorzaken ziet, die haar vernietigen, zo word men naturelyk bewogen daar uit t’oordelen dat zy onsterfelyk is.SESTE HOOFTDEEL.Wat dingen de Schrijver gelooft dat vereischt worden, om verder in d’onderzoeking van de natuur te gaan, dan hy geweest heeft, en welke redenen hem hebben doen schrijven. ‘t IS nu drie jaren geleden dat ik ten einde van de handeling gekomen was, die alle deze dingen begrijpt, en dat ik die begon weêr over te zien, om haar aan een drukker over te geven, toen ik verstont dat mannen, die macht op my hebben, en welkers achtbaarheit weinig min op mijn werken als mijn eige reden op mijn gedachten vermag, een gevoelen van de Natuurkunde, een weinig te voren door een ander in ‘t licht gebracht, verworpen hadden. Ik wil niet zeggen dat ik hier meê overeenstemde, maar wel dat ik ‘er, voor hun bestraffing, niets in gemerkt had, dat ik my inbeelden kon schadelyk aan de godsdienst, of aan de staat te zijn, en by gevolg ‘t welk my belet zou hebben zulks te schrijven, zo de reden my daar toe geraden had. Dit deê my vrezen dat ‘er onder mijn gevoelens ook enig gevonden zou worden, in ‘t welk ik my misgrepen had, schoon ik altijt grote vlijt had gedaan om geen nieuwe gevoelens in mijn geloof t’ontfangen, daar af ik geen zeer zekere betogingen had, en geen zodanigen te schrijven, die tot iemants nadeel konden keren. Dit was genoech om my te verplichten tot het besluit, dat ik genomen had, van hen in ‘t licht te brengen, te veranderen. Want schoon de redenen, om de welken ik het te voren genomen had, zeer krachtig waren, zo deê mijn neiging, die my altijt het ambacht van boeken te maken heeft doen haten, my terstont genoech anderen vinden, om my daar af te verschonen. En deze redenen van weêrzijden zijn zodanig, dat ik niet alleenlyk hier enig belang heb om hen te zeggen, maar dat het gemeen ook misschien belang heeft om hen te weten. Ik heb nimmer de dingen, die van mijn verstant quamen, in hoge achting gehad ; en terwijl ik van ’t beleed, dat ik gebruik, geen andere vruchten heb gehad, als dat ik my voldaan heb van enige zwarigheden, die tot de beschouwelyke wetenschappen behoren, of dat ik getracht heb mijn zeden naar de redenen te regelen, die dit beleed aan my leerde, zo heb ik niet gelooft verplicht te zijn iets daar af te schrijven. Want wat de zeden aangaat, yder vloeit zo in zijn verstant over, dat men zoveel herstellers, als hoofden, zou vinden, zo het veroorloft was aan anderen, dan aan de genen, die God gestelt heeft tot oversten over zijn volken, of aan de genen, aan de welken hy genade en yver genoech gegeven heeft, om profeten te zijn, aan te vangen iets daar in te veranderen. En hoewel mijn beschouwingen my zeer wel behaagden, zo geloofde ik dat d’anderen ook hadden, die aan hen misschien noch meer behaagden. Maar zo haast als ik enige algemene kundigheden van de Natuurkunde heb verkregen, en dat ik, beginnende hen in verscheide bezondere zwarigheden te beproeven, bemerkte hoe verre zy konden geleiden, en hoe veel zy van de beginselen verschillen, die men tot aan deze tijt gebruikt heeft, zo geloofde ik dat ik hen niet verborgen kon houden, zonder grotelyks tegen de wet te zondigen, die ons verplicht zoveel, als in ons is, ‘t algemeen goet van alle menschen te bevorderen. Want zy hebben my doen zien dat het mogelyk is tot kennissen te geraken, die tot het leven zeer nut zijn, en dat men, in plaats van deze beschouwelyke Wijsbegeerte, die men in de scholen leert, daar af oeffening kan vinden, door de welke wy, de kracht, en de werkingen van ‘t vuur, van ‘t water, van de lucht, van de starren, hemelen, en van alle d’andere lighamen, die ons omringen, zo onderscheidelyk kennende, als wy de verscheide ambachten onzer hantwerkers kennen, hen op een zelve wijze tot alle gebruiken, tot de welken zy bequaam zijn, zouden konnen besteden, en ons dus als meesters en bezitters van de natuur maken. Dit is niet alleenlyk te begeren voor de vinding van oneindelyke konsten, die te weeg zouden brengen dat men zonder moeite de vruchten van d’aarde, en van alle de nuttigheden, die men daar vind, zou genieten; maar voornamelyk ook om de behouding der gezontheit, de welke zonder twijffel ‘t eerste goet, en de grontvest van alle d’andere goederen van dit leven is. Want de geest zelf hangt zo zeer van de tempering en geschiktheit der werktuigen van ‘tlighaam af, dat, indien het mogelyk is enige middel te vinden, die gemenelyk demenschen wijzer en behendiger maakt, dan zy tot hiertoe geweest hebben, ik geloof dat men die in de geneeskonst moet zoeken. ‘t Is waar dat de gene, die nu in ‘t gebruik is, weinig dingen begrijpt, daar af de nuttigheit zo aanmerkelyk is: maar, zonder dat ik voor genomen heb haar te verachten, ik verzeker my dat ‘er niemant is, zelf van de genen, die ‘er belijdenis af doen, of zy belijden dat alle ‘t geen, ‘t welk men daar af weet, byna niets is in vergelyking van ‘tgeen, ‘t welk noch overig is om geweten te worden, en dat men zich van ontellyke ziekten, zo des lighaams, als des geests, en ook misschien van de verzwakking des ouderdoms, zou konnen bevrijden, zo men genoech kennis van hun oorzaken, en van alle de hulpmiddelen had, daar af de natuur ons verzorgt heeft. Ik dan, voorgenomen hebbende mijn geheel leven in d’onderzoeking van zo nodig een wetenschap te besteden, en een weg gevonden hebbende, die my zodanig schijnt, dat men, die houdende, haar ontwijffelyk zal vinden, ‘t en waar men daar in, of door de kortheit des levens, of door ‘t gebrek der ervarentheden, belet wierd, oordeelde dat ‘er geen beter hulpmiddel tegen deze twee beletselen was, als getrouwelyk al ‘t weinige, dat ik gevonden had, aan ‘t gemeen meê te delen, en de goede verstanden te nodigen tot te trachten verder te gaan, met yder naar zijn neiging en vermogen iets tot d’ervarentheden, die men behoeft, toe te doen, en ook met alle de dingen, die zy leerden, aan ‘t gemeen meê te delen, op dat wy, als de lesten begonnen daar de voorgaanden geëindigt hadden, en als men dus de levens en bezigheden van veel te zamen voegde, alle gelyk veel verder zouden gaan, dan yder in ‘t bezonder doen kan.Ik aanmerkte ook, aangaande d’ervarentheden, dat zy zo veel te nootwendiger zijn, als men in kennis gevordert is. Want wat het begin aangaat, ‘t is beter geen anderen te gebruiken, dan de genen, die zich van zelf aan onze zinnen vertonen, en daar in wy niet onkundig zouden konnen zijn, indien wy slechs zo weinig als ‘t is daar op herdachten, dan dat men ongemener, en die naaukeuriglyker opgezocht zijn, zoekt. De reden hier af is dat deze ongemene dikwijls bedriegen als men noch d’oorzaken der gemeenste ervarentheden niet weet, en als d’omstandigheden, daar van zy afhangen, byna altijt zo bezonder en klein zijn, dat men hen zwarelyk bemerken kan. D’ordening, die ik hierin gehouden heb, heeft dusdanig geweest. Voor eerst heb ik getracht in ‘t alge-meen de beginselen of eerste oorzaken van alle ‘t geen, dat in de werrelt is, of wezen kan, te vinden, zonder hier toe iets t’aanmerken, als God alleen die haar geschapen heeft, en hen niet van elders te trekken, als van zekere zaden der waarheden, die naturelyk in onze zielen zijn. Daar na heb ik onderzocht welken d’eerste en gemeenste uitwerkingen waren, die men van deze oorzaken afleiden kon ; en my dunkt dat ik daar door gevonden heb hemelen, starren, een aarde, en zelfs op d’aarde water, lucht, vuur, mijnstoffen, en enige andere zodanige dingen, die de gemeensten van allen, en d’eenvoudigsten zijn, en by gevolg de lichtsten om te kennen. Maar toen ik daar na tot de genen wilde afdalen, die bezonderlyker waren, zo zijn ‘er zoveel verscheidenen my voorgekomen, dat ik niet geloofde dat ‘et voor de menschelyke geest mogelyk was de gedaanten of gestalten der lighamen, die op d’aarde zijn, van ontellyke anderen af te scheiden, die daar zouden konnen wezen, indien ‘t Gods wil geweest had hen daar te stellen, noch by gevolg hen tot onz gebruik te brengen, ‘t en zy dat men d’oorzaken door de werkingen tegemoet koomt, en dat men veel bezondere ervarenissen gebruikt. In gevolg van ‘twelk ik, mijn geest op alle de voorwerpen kerende, die ooit aan mijn zinnen verschenen waren, wel dar zeggen dat ik er niets gevonden heb, ‘t welk ik niet bequamelyk genoech door de beginselen, die ik geleert had, verklaren kon. Maar ik moet ook belijden dat de macht van de natuur zo groot en ruim is, en dat deze beginselen zo eenvoudig en algemeen zijn, dat ik byna geen bezondere werking aanmerk, of ik beken in ‘t begin wel dat zy in veel verscheide wijzen daar van afgeleid kan worden, en dat mijn grootste zwarigheit gemenelyk is te vinden in welke van deze wijzen zy bestaat. Want hiertoe weet ik geen andere middel, dan weer enige ervarenissen te zoeken, die zodanig zijn geweest, dat der zelver uitgang niet de zelve wezen zal zo zy in deze wijze, dan of zy in een ander wijze verklaart wierd. Voorts, ik ben er nu zo verre ingekomen, dat ik, naar my dunkt, klaar genoech zie op wat wijze veel daar af te doen zijn, die tot dit gemerk konnen dienen. Maar ik zie ook dat zy zodanig, en zo groot van getal zijn, dat noch mijn handen, noch mijn inkomst, schoon duizentmaal meer, dan zy nu is, voor allen genoech zou konnen zijn: in voegen dat ik, naar dat ik voortaan de bequaamheit zal hebben om meer of min daar in te doen, ook meer of min in de kennis van de natuur zal vorderen. Ik verhooptedat ik dit in de handeling, die ik geschreven had, zou aanwijzen, en daar zo klarelyk de nuttigheit, die ‘t gemeen daar af ontfangen kon, tonen, dat ik alle de genen, die in ‘t algemeen ‘t goet en de welstant der menschen begeren (dat is, alle de genen, die warelyk deuchdelyk zijn, en niet door een valsche schijn, noch alleenlyk door waan) zou verplichten, zowel tot die dingen, die zy alreê gekregen hebben, meê te delen, als met my te helpen in ‘t onderzoek der gener, die noch te krijgen zijn. Maar ik heb sedert die tijt andere redenen gehad, die my van gevoelen hebben doen veranderen, en denken dat ik warelyk behoorde voort te varen in alle de dingen, die ik van enig belang zou oordelen, te beschrijven, naar de maat dat ik ‘er de waarheit af zou ontdekken, en de zelve vlijt daar toe te doen, alsof ik hen wilde doen drukken: zo om zo veel te meer reden te hebben van hen wel t’onderzoeken, dewijl men zonder twijfel altijt het geen, dat men gelooft van veel te zullen gezien worden, van nader by beschout, dan ‘t geen, dat men alleenlyk voor zich zelf maakt, en de dingen, die my waar schenen toen ik hen begon te bevatten, zijn my dikwijls valsch gebleken, toen ik hen op ‘t papier wilde stellen: als om geen gelegentheit te verliezen van aan ‘t gemeen nut te zijn, zo ik ‘er bequaam toe ben; en ook om dat, indien mijn geschriften iets waerdig zijn, de genen, die hen na mijn doot zullen lezen, die zo, als hen bequaamst dunkt, mogen gebruiken. Maar ik dacht dat ik geensins behoorde toe te staan dat zy by mijn leven in ‘t licht zouden komen, op dat noch de tegenstellingen en twistingen, die zy misschien onderworpen zouden zijn, noch ook d’achting, die zy voor my zouden konnen verkrijgen, aan my geen middel zouden geven om de tijt te verliezen, die ik voorgenomen heb te besteden in my t’onderwijzen. Want hoewel het waar is dat yder mensch verplicht is zoveel, als hy kan, ‘t goet der anderen te bevorderen, en dat aan niemant nut te zijn eigentlyk is niet te deugen, zo is ‘t nochtans ook waar dat onze zorgen zich wijder, dan voor de tegenwoordige tijt, behoren uit te strekken, en dat het goet is de dingen achter te laten, die misschien den genen, die leven, enig nut zouden toebrengen, als’t met voorneemen is van andere dingen te doen, die noch meer nut aan onze namen zullen aanbrengen. Gelyk ik warelyk wel wil dat men weet dat het weinig, ‘t welk ik tot hiertoe geleert heb, byna niets is in vergelyking van ‘t geen, dat ik niet weet, en daar af ik noch niet wanhoop vanzulks te konnen leren. Want het is byna evenëens met de genen, die allengs de waarheit in de wetenschappen ontdekken, als met de genen, die, beginnende rijk te worden, minder moeite hebben in grote winst te doen, dan zy te voren gehad hebben, toen zy arm waren, in veel minder winst te behalen. Men kan hen ook bequamelyk by krygsoversten gelyken, welkers krachten gemenelyk naar mate van hun verwinningen toeneemen, en die meer beleit behoeven om stant te houden na ‘t verlies van een slag, dan zy behoeven, na dat zy een veltslag gewonnen hebben, om steden en lantschappen te veroveren. Want te trachten alle de moejelykheden en dolingen te verwinnen, die ons beletten tot de kennis der waarheit te geraken, is warelyk slag leveren, en enige valsche waan van een stoffe, die een weinig algemeen, en van belang is, t’ontfangen, is een slag te verliezen. Men behoeft daar na veel meer beleit, om weêr in de zelve staat, daarin men te voren stont, te geraken, dan men behoeft om grote winst te doen, als men alreê beginselen heeft, die zeker zijn. Wat my aangaat, indien ik te voren enige waarheden in de wetenschappen gevonden heb, (en ik hoop dat de dingen, die in dit boek begrepen zijn, zullen doen oordelen dat ik ‘er enigen af gevonden heb) ik mag zeggen dat dit niet zijn dan gevolgen en aanhangsels van vijf of zes voorneme zwarigheden, die ik verwonnen heb, en die ik voor zo veel veltslagen tel, daar in ik ‘t geluk aan mijn zijde gehad heb. Ja ik zal niet vrezen te zeggen dat ik meen niet meer te behoeven, als twee of drie andere diergelyken te winnen, om geheellyk ten einde van mijn voorneemens te komen, en dat het getal van mijn jaren noch niet zo groot is, dat ik, naar de gewone loop van de natuur, noch niet tijts genoech hier toe kan hebben. Maar ik geloof dat ik zo veel te meer verplicht ben de tijt, die my overig is, zuiniglyk te gebruiken, als ik meer hoop heb van hem te konnen wel gebruiken: en ik zou zonder twijfel meer gelegentheit hebben om hem te verliezen, zo ik de grondvesten van mijn Natuurkunde in ‘t licht bracht. Want hoewel zy byna alle zo klaar en baarblykelyk zijn, dat men hen alleenlyk behoeft te verstaan, om hen te geloven, en dat ‘er niet een is, die ik niet meen te konnen betogen, zo voorzie ik echter dat ik dikwijls door de tegenstellingen der andere menschen, die zy zouden doen voortkomen, afgetrokken zou konnen worden, vermits het onmogelyk is dat zy met alle de verscheide gevoelens der anderen overeenkomen.Men kan zeggen dat deze tegenstellingen nut zouden zyn, zo om my myn gebreken te doen bekennen, als om dit, zo ik iets goet had, dat d’anderen hier door daar af meer kennis zouden hebben, en dat, dewyl veel menschen meer konnen zien, dan een man alleen, zy, beginnende van nu voortaan die te gebruiken, my ook met hun vindingen zouden helpen. Maar hoewel ik my kende bovenmaten onderworpen te zyn te missen, en dat ik my byna nooit op d’eerste gedachten, die my inkomen, vertrou, zo belet my echter d’ervarentheit, die ik van de tegenwerpingen heb, die men aan my doen kan, enig voordeel daar af te verhopen: want ik heb alreê dikwijls d’oordelen beproeft, zo der gener, die ik voor mijn vrienden gehouden heb, als van enige anderen, by de welken ik onverschillend meende te zijn, en ook van enigen, welkers boosheit en nijt, gelyk ik wist, genoech zou trachten ‘t geen t’ontdekken, ‘t welk mijn vrienden uit genegentheit verborgen hielden. Maar ‘t is zelden gebeurt dat men my enig ding tegengeworpen heeft, ‘t welk ik niet geheel voorzien had, ‘t en waar dat het verre van mijn onderwerp vervreemt was. In voegen dat ik byna nooit enige berisper mijner gevoelens gevonden heb, die my niet min streng, of min billik scheen, dan ik aan my zelf. Ik heb ook nimmer bespeurt dat men, door middel der twistreedenen, die in de scholen gebruikt worden, enige waarheit ontdekt heeft, die men te voren niet wist. Want vermits yder tracht te verwinnen, zo oeffent men zich meer om de waarschijnelykheit te doen gelden, dan de redenen van weêrzijden te wegen, en de genen, die lange tijt goede voorspraken hebben geweest, zijn daarom namaals geen beter rechters. Wat de nuttigheit aangaat, die d’anderen van de gemeenmaking mijner gedachten zouden ontfangen, zy kan ook niet zeer groot wezen, omdat ik hen noch niet zo verre gebracht heb, of ‘t is noch nodig veel dingen daar by te voegen, eer men die tot het gebruik aanleggen kan. Maar ik meen zonder roem te mogen zeggen dat, indien iemant hier toe bequaam is, ik dit eer, dan iemant anders, behoor te zijn: niet om dat ‘er ter werrelt niet veel verstanden konnen zijn, onvergelijkelyk beter dan ‘t mijn; maar om dat men een ding niet zo wel zou konnen bevatten, en dat zijn eige maken, als men ‘t van een andert leert, dan als men ‘t zelf bedenkt. Dit is zo waarachtig in deze zaak, dat, schoon ik dikwijls enigen van mijn gevoelens aan zeer verstandige lieden verklaart heb, en die, terwijlik tot hen sprak, hen wel onderscheidelyk schenen te verstaan, dat ik, zeg ik, als zy hen weêr gezegt hebben, bespeurt heb dat zy hen byna altijt zodanig verandert hebben, dat ik hen niet meer voor de mijnen kon belijden. Dieshalven zou ik hier gaerne onze naneeven bidden nimmer te geloven dat de dingen, die men tot hen zal zeggen, van my komen, als ik hen zelf niet in ‘t licht gebracht heb. Ik ben ook geensins verwondert van de sporeloosheden, die men aan alle deze oude wijsbegerigen toeschrijft, welkers geschriften wy niet hebben; en ik oordeel daarom ook niet dat hun gedachten zeer onredelyk zijn geweest, dewijl zy van de beste verstanden van hun tijt waren, maar alleenlyk dat men hen qualyk aan ons overgebracht heeft. Men ziet ook dat het byna nooit gebeurt is dat iemant van hun navolgers hen overtroffen heeft: en ik verzeker my dat de genen, die meest tot Aristoteles genegen zijn, en hem navolgen, zich zouden achten, indien zy zo grote kennis van de natuur hadden, als hy ‘er af gehad heeft, schoon’t ook met voorwaarde was, dat zy nooit iets meer zouden hebben. Zy zijn gelyk de klimmerboom, die niet hoger poogt te klimmen, dan de bomen, die hem ondersteunen, ja die ook dikwijls weêr nederwaarts daalt, als hy tot aan de top gekomen is: want my dunkt dat degenen ook weêr afdalen, dat is, zich in eniger wijze minder geleert maken, dan of zy zich van de boekoeffening onthielden, de welken, niet vernoegt met al ‘t geen te weten, ‘t welk in hun Schijver verstanelyk verklaart is, daar, boven dat, d’oplossing van veel zwarigheden willen vinden, daar hy niets afzegt, en op de welken hy misschien nooit gedacht heeft. Doch hun wyze van wijsheitbetrachten is zeer bequaam voor de genen, die niet meer dan middelmatige geesten hebben. Want de duisterheit der onderscheidingen, en der beginselen, die zy gebruiken, is oorzaak dat zy van alle dingen zo stoutelyk konnen spreken, als of zy hen wisten, en al ‘t geen, dat zy ‘er afzeggen, tegen de scherpzinnigsten en gaausten beweren, zonder dat men middel heeft om hen t’overtuigen. Zy zijn, zo my dunkt, hier in gelyk een blinde, die, om zonder nadeel tegen een, die ziet, te vechten, hem in de gront van enig zeer duister hol heeft doen komen; en ik mag wel zeggen dat het niet voor dezen is, dat ik my onthoud van de beginselen der Wijsbegeerte, die ik gebruik, in ‘t licht te brengen ; want dewijl zy eenvoudig en zeer klaar zijn, gelyk zy ook zijn, zo zou ik, indien ik hen openbaar maakte, byna eveneens doen, alsof ik enige vensters opende, en licht in dit hol deê komen, daar zy in gedaalt zijn, om te vechten. Ja de beste verstanden hebben ook geen oorzaak te wenschen om hen te kennen; want indien zy willen weten van alle dingen te spreken, en d’achting van geleert te zijn verkrijgen, zo zullen zy lichtelyker daar toe geraken in zich met de waarschijnelykheit te vernoegen, die zonder grote moeite in alderhande zaken gevonden kan worden, dan in de waarheit t’onderzoeken, die niet, dan allengs, in enige dingen ontdekt word, en die, als men van d’anderen spreekt, verplicht tot onbeschroomdelyk te belijden dat men hen niet weet. Maar indien zy de kennis van enige weinige waarheden, boven de verwaantheit van nergens in onkundig te schijnen, stellen, gelyk zy zonder twijfel hoger t’achten is, en indien zy een gelyk voorneemen, als ‘t mijne, willen volgen, zo hebben zy daarom niet van node dat ik iets meer tot hen zeg, dan’t geen, dat ik alreê in deze Redenering gezegt heb. Want indien zy bequaam zijn om verder te gaan, dan ik gedaan heb, zo zullen zy ook met meer reden bequaam zijn om zelven al ‘t geen te vinden, dat ik meen gevonden te hebben; vermits het, dewijl ik nimmer iets, dan by ordening, onderzocht heb, zeker is dat het geen, ‘t welk my noch overig is t’ontdekken, van zich zwaarder en verborgender is, dan’t geen, dat ik voor dezen heb konnen vinden, en zy zouden minder vermaak hebben in dat van my, dan van hen zelven, te leren: behalven dat de hebbelykheit, die zy verkrijgen zullen, met eerstelyk lichte dingen te zoeken, en allengs by trappen tot anderen, die zwaarder zijn, voort te gaan, hen meer zal dienen, dan alle mijn onderwijzingen zouden konnen doen. Wat my aangaat, ik beeld my in dat, zo men my van mijn kintsheit af alle de waarheden had geleert, daar af ik sedert de betogingen heb gezocht, en zo ik geen moeite had gehad met hen te leren, ik misschien nooit geen anderen zou geweten hebben, en ten minsten dat ik nooit de hebbelykheit en lichtigheit gehad zou hebben, die ik meen te hebben, van altijt nieuwen te vinden, naar de mate dat ik my begeef tot hen te zoeken. Om kort te gaan, indien er ter werrelt enig werk is, dat niet zo wel door een ander, als door de zelve, die ‘t gevonden heeft, volmaakt kan worden, zo is ‘t het geen, aan ‘t welk ik arbeid. ‘t Is waar dat, zo veel d’ervarentheden aangaat, die daar toe konnen dienen, een mensch alleen niet genoech is om die te krijgen: maar hy zou’er ook niet nuttelyk andere handen, als de zijnen, toe konnen gebruiken, ‘t en waar de genen der ambachtslieden, of vanzodanige menschen, die hy zou konnen betalen, en die door hoop van winst, die een zeer krachtige middel is, naaukeuriglyk alle de dingen, die hy hen voorschreef, deden. Want wat de gewilligen aangaat, die door nieusgierigheit, of door begeerte van te leren zich misschien zouden aanbieden om hem te helpen, zy zouden, behalven dat zy gemenelyk meer beloften dan dadelykheit hebben, en niet dan schone voorstellingen doen, daar af nimmer een gelukt, zonder twijffel betaalt willen zijn door de verklaring van enige zwarigheden, often minsten door plichtpleegingen en onnute koutingen, die hem niet zo weinig van zijn tijt zouden kosten, of hy zou er noch by verliezen. Wat d’ervarentheden aangaat, die d’anderen alreë verkregen hebben, schoon zy die aan hem wilden deelachtig maken, (‘t welk de genen, die hen geheimenissen noemen, nimmer doen zouden) zy bestaan ten meestendeel in zo veel omstandigheden, of overtollige inmengsels, dat et aan hem zeer zwaar zou zijn de waarheit daar af uit te zoeken; behalven dat hy hen byna alle zo qualyk verklaart, of ook zo valsch zou vinden, om dat de genen, die hen gevonden hebben, hun best hebben gedaan om hen gelyk met hun beginselen te doen blyken, dat, zo’er enigen waren, die hem dienen konden, zy weêr de tijt niet waerdig zouden zijn, die hy zou moeten besteden in hen uit te kiezen. Dieshalven, indien ‘er ter werrelt iemant was, van de welk men zeker wist dat hy bequaam was om de grootste en nutste dingen voor ‘t gemeen, die ‘er zijn konnen, te vinden, en dat om deze oorzaak d’andere menschen door alle middelen poogden hem te helpen om zijn voorneemens te volëindigen, zo kan ik noch niet zien dat zy iets anders voor hem zouden vermogen, als in de kosten der ervarentheden, die hy zou behoeven, te verzorgen, en voorts beletten dat zijn tijt hem door iemants moejelykheit onttrokken wierd. Maar behalven dat ik niet zo veel van my zelf waan, dat ik iets boven gemeen wil beloven, en my niet met zo ydele gedachten vermaak, van my in te beelden dat het gemeen grotelyks aan mijn voorneemens gehouden is, zo heb ik ook geen zo neerslachtige ziel, dat ik van iemant, wie ‘t ook waar, enige jonst zou willen ontfangen, die men kon geloven dat ik niet verdient zou hebben. Alle deze inzichten, te zamen gevoegt, waren (‘t is nu drie jaren geleden) oorzaak dat ik ‘t werk, ‘t welk ik onder handen had, niet wilde in ‘t licht brengen, ja dat ik ook besloot by mijn leven geen ander aan den dag te geven, dat zo algemeen was, noch van ‘t welk men de grontvesten van mijn Natuurkunde verstaan kon. Maar daar zijn sedert weer twee oorzaken geweest, die my verplicht hebben hier enige bezondere proeven te stellen, en aan ‘t gemeen enige rekening van mijn werken en voorneemens te geven. D’eerste reden is, dat, indien ik dit niet deê, veel, die d’inzicht geweten hebben, die ik te voren gehad had, van enige geschriften te doen drukken, zich zouden mogen inbeelden dat d’oorzaken, om de welken ik my daar af onthield, meer tot mijn nadeel waren, dan zy zijn. Want hoewel ik de roem niet in overmaat begeer, of indien ik ‘t dar zeggen, dat ik haar haat, voor zo veel als ik haar strijdig tegen de rust hou, die boven alle dingen in waarde by my is, zo heb ik echter ook nooit getracht mijn werken als misdaden te verbergen, noch ook grote naerstigheit gedaan om onbekent te blijven, zo om dat ik gelooft zou hebben dat ik my ongelyk deê, als om dat my zulks enige ongerustheit gegeven zou hebben, die weêr strydig tegen de volkome rust des geests, die ik zoek, geweest zou hebben. En vermits ik, die my weinig bemoeide of ik bekent of onbekent was, niet heb konnen beletten dat ik enige achting verkreeg, zo heb ik gedacht dat ik mijn best behoorde te doen om my ten minste van een quade achting te bevrijden. D’andere reden, die my verplicht heeft dit te schrijven, is dat ik, dagelyks meer en meer de verwyling ziende, die ‘t voorneemen lijd, dat ik heb van my t’onderwijzen, uit oorzaak van een oneindelykheit van ervarenissen, die ik behoef, en die ik onmogelyk zonder de hulp van anderen kan krijgen, echter ook niet wil, schoon ik my niet zo zeer vlei, dat ik verhoop dat het gemeen enig deel aan mijn eige belang zal nemen, zo zeer aan my zelf bezwijken, dat ik aan de genen, die my zullen overleven, stoffe geef van my eens te verwijten dat ik hen veel dingen beter had konnen nalaten, dan ik gedaan heb, zo ik niet te zeer verwaarloost had aan hen te doen verstaan waar in zy aan mijn voorneemens behulpig konden zijn. Ik dacht dan dat het my licht zou zijn enige stoffe te verkiezen, die, zonder veel tegenstribbelingen onderworpen te wezen, noch my te verplichten meer van mijn beginselen te verklaren, dan ik wil, echter niet nalaten zouden van ‘t geen, dat ik in de wetenschappen kan, of niet kan, klarelyk te tonen. Ik zou niet konnen zeggen of ik hier in voorspoedig heb geweest, en ik wil, met zelf van mijn schriften te spreken, niemants oordelen voorkomen. Maar ik wil gaerne dat men hen onderzoekt; en op dat men zo veelte meer gelegentheit daar toe zou hebben, zo bid ik alle de genen, die enige tegenwerpingen daar op te doen zullen hebben, dat zy de moeite nemen van hen aan mijn boekverkoper te zenden, en als ik door hem hier af verwittigt ben, zo zal ik trachten ter zelve tijt mijn antwoort daar by te voegen, en door deze middel zullen de lezers, dit by malkander ziende, te gemakkelyker van de waarheit oordelen: want ik beloof niet daar enige lange antwoorden op te doen, maar alleenlyk mijn gebreken zeer vrymoediglyk te belijden, zo ik hen ken, of, indien ik die niet kan bespeuren, eenvoudiglyk ‘t geen te zeggen, dat ik geloven zal tot de verantwoording der dingen, die ik geschreven heb, nodig te wezen, zonder daar de verklaring van enige nieuwe stoffe by te voegen, om my niet zonder einde van ‘t een in ‘t ander te verwarren. Indien enige dingen van de genen, daar af ik in ‘t begin van de Verregezichtkunde, en van de Verhevelingen gesproken heb, in ‘t eerst doen stuiten, om dat ik hen onderstellingen noem, en geen lust schijn te hebben om hen te bewijzen; men neem gedult om alles met aandacht te lezen, en ik hoop dat men zich daar af voldaan zal vinden. Want my dunkt dat de redenen daar in zodanig op malkander volgen, dat, gelyk de lesten door d’eersten, die hun oorzaken zijn, betoogt worden, deze eersten weêr door de lesten, die hun uitwerkingen zijn, bewezen worden. Men moet niet denken dat ik hier de misslag bedrijf, die van de Redenkonstenaars een kring genoemt worden, want dewijl d’ervarentheit het meeste deel dezer uitwerkingen zeer zeker maakt, zo dienen d’oorzaken, daar af ik hen afleid, niet zozeer om hen te bewijzen, als wel om hen te verklaren, maar in tegendeel d’oorzaken worden door d’uitwerkingen bevestigt. Ik heb hen ook geen onderstellingen, genoemt, dan om dat men weten zou dat ik meen hen van deze eerste waarheden, die ik hier voor verklaart heb, te konnen afleiden: maar ik heb ‘t met voordacht niet willen doen, op dat zekere vernuften, die zich inbeelden dat zy in een dag al ‘t geen weten, dat een ander in twintig jaren bedacht heeft zo haast als men twee of drie woorden daar af tot hen spreekt, en die zo veel te meer onderworpen zijn te dolen, en zo veel min bequaam tot de waarheit, als zy deurdringender en levendiger zijn, daar uit geen gelegentheit zouden nemen om op ‘t geen, dat zy mijn beginselen achten, enige sporeloze Wijsbegeerten tebouwen, en op dat men my de schult daar af niet aantijgen zou. Want wat de gevoelens aangaat, die geheel de mijnen zijn, ik verantwoord hen niet als nieuwen, om dat, zo men de redenen daar af wel aanmerkt, ik my verzeker dat men hen zo eenvoudig, en zo gelyk met de gemene zin zal vinden, dat zy min ongemeen en vreemt zullen schijnen, dan enige anderen, die men op deze zelve onderwerpen zou konnen hebben. Ik beroem my ook niet d’eerste Vinder van enigen te zijn, maar wel dat ik hen nooit aangenomen heb, noch om dat zy van anderen gezegt hadden geweest, noch ook om dat zy niet gezegt waren, maar alleenlyk om dat de reden my die aangeraden heeft. Schoon de werkmeesters niet zo terstont de vond, die in de Verregezichtkunde verklaart is, konnen uitvoeren, zo geloof ik echter niet dat men daarom zeggen mag dat zy quaat is. Want dewijl men beleit en hebbelykheit behoeft, om de toestel, die ik beschreven heb, te maken en aan te passen, zonder dat ‘er enige omstandigheit gebreekt, zo zou ik my niet min verwonderen als zy ‘t ten eersten troffen, als of iemant in een dag treffelyk op de luit kon leren spelen, alleenlyk hier door, om dat men hem een goet begin en grontvest gegeven had. Dat ik dit eer in ‘t Fransch, ‘t welk de taal van mijn lant is, in ‘t Latijn, dat die van mijn leermeesters is, schrijf, is om dat ik verhoop dat de genen, die alleenlyk hun ; naturelyke reden heel zuiver gebruiken, beter van mijn gevoelens zullen oordelen, dan de genen, die niet, dan d’oude boeken, geloven. Wat de genen aangaat, die het goed verstant met de boekoeffening tezamen voegen, de welken alleen ik tot mijn rechters wensch, zy zullen, ik verzeker ‘t my, niet zo eenzydig voor ‘t Latijn wezen, dat zy weigeren zullen mijn redenen te horen, om dat ik hen in de gemene taal verklaar. Voorts, ik wil hier niet in ‘t bezonder spreken van de vorderingen, die ik verhoop voortaan in de wetenschappen te doen, noch my by ‘t gemeen niet enige belofte verbinden, van welks uitvoering ik niet verzekert ben: maar ik zal alleenlyk zeggen dat ik besloten heb de tijt, die my overig is om te leven, nergens anders in te besteden, dan in te trachten enige kennis van de natuur te krijgen, die zodanig zal zijn, dat men daar uit zekerder regels voor de Geneeskonst zal trekken, dan men tot noch toe gehad heeft; en dat mijn neiging my zo verre verwijdert van alderhande andere voorneemens, voornamelyk van de genen, die niet nut aan d’een konnen zijn, dan met aan d’ander te hinderen, dat, zo enige gelegentheden my dwongen my daar toe te begeven, ik niet geloof dat ik bequaam zou zijn om daar in voort te komen: en ik verklaar hier, dat ik wel weet dat my dit niet dienstig kan zijn om my in de werrelt aanmerkelyk en geacht te maken, maar ik heb ook geen lust om zulks te wezen ; en ik zal my altijt meer aan de genen verplicht achten, door welkers jonst ik mijn tijt zonder verhindering zal genieten, dan ik aan de genen zou zijn, die my d’eerlykste ampten des werrelts aanboden.EINDET’AMSTERDAM, Gedrukt by Kornelis de Bruin, Boekdrukker, vooraan in de nieuwe Lelystraat, in Sonsbeek, in ‘t Jaar 1656.
